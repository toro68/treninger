ANGREP MOT ETABLERT FORSVAR

UEFA A-lisensoppgave 2016/17
Hiep Tran

Angrep mot etablert forsvar

Forord
”Kom dere inn i refleksjonsboksen!”
Ordene tilhører den tidligere topptreneren Dag Opjordsmoen. Denne oppfordringen til oss
trenere var kanskje det som best oppsummerer min opplevelse av å være deltaker på UEFA
A-lisenskurset. Det var med en viss ærefrykt jeg ankom første samling i Porsgrunn for å møte
dyktige og profilerte trenerkolleger. Opjordsmoen fikk meg imidlertid til å flytte fokuset vekk
fra: ”bevise hva jeg kan, og kamuflere det jeg ikke kan” til ”jeg er her for refleksjon og
læring”.
Å reflektere har jeg til de grader gjort det siste året, og mine medspillere på gruppa har vært
sterkt medvirkende til det. Takk til Kjetil Lone, Morten Røssland og Daniel Andreassen, samt
veilederne Magnus Johansson og Jan-Roar Saltvik for fruktbare diskusjoner, men ikke minst
også for deres lunefulle væremåte og framtoning som har bidratt til å ufarliggjøre hele
prosessen og fått meg til å senke skuldrene. Takk også til Jonas Hoem, Hans Erik Ødegaard,
Børre Steenslid og Robin Ødegård for godt samarbeid på tvers av gruppene.
En stor takk går til Norges Fotballforbund for å ha gitt meg denne muligheten, men også NFF
Hordaland for deres anbefaling til kurset, samt Varegg Fotball som har finansiert det hele.
Å skrive oppgave av dette omfanget, i tillegg til full jobb og en ettåring, har mildt sagt vært en
krevende øvelse, spesielt når man i tillegg skal trene et fotballag på kveldstid. Jeg er vanvittig
stolt av å ha gjennomført dette kurset, men uten hjelp fra mine svigerforeldre, Kari og Erik
Togstad, som har bidratt som barnevakter i både tide og utide, ville det blitt vanskelig. Takk
også til mine gode venner, Marco Nicolosi og Bjarte Skaaden for viktige bidrag til
analysearbeid

og

korrekturlesing,

samt

svoger

Petter

Togstad

for

hjelp

med

innholdsfortegnelse.
Sist, men ikke minst en stor, stor takk til min tålmodige kone, Anette. Til tross for minimal
fotballinteresse, har hun likevel vist stor forståelse for hva dette dreier seg om. Dette hadde
aldri vært gjennomførbart uten hennes bidrag. Tusen takk, Anette!
Nå garanterer jeg at det blir mer samvær med deg og Theo!

2

Angrep mot etablert forsvar

Sammendrag
Denne oppgaven har tatt for seg angrepsspillet til Rosenborg, Bayern München, Barcelona og
Varegg i sesongen 2015/2016 med utgangspunkt i denne problemstillingen:
På hvilke måter kan man best skape ubalanse mot en motstander i lavt press?
Formålet har vært å finne likheter og ulikheter i de respektive lagenes tilnærming til
angrepsspill mot et etablert forsvar i lavt press. Ved hjelp av videoanalyse har man gått i
dybden og sett på hvilke rom lagene prioriterer for å skape gjennombrudd mot en motstander
som ligger lavt og kompakt, og hvilke virkemidler som tas i bruk for å skape og utnytte disse
rommene.
I grove trekk ser det ut til at den største forskjellen på Bayern München og Barcelona er at
førstnevnte er opptatt av å søke gjennombrudd i sidekorridorene ved hjelp av sin
spisskompetanse i form av 1v1-spesialister på kant og dyktige hodespillere i boks. Barcelona
på sin side ønsker å bruke sidekorridorene for å skape gjennombrudd sentralt på banen, og på
den måten få rettvendt sine ballartister i mellomrom. Felles for begge lagene er at de bruker
lang tid i det oppbyggende spillet. Rosenborg søker i likhet med Bayern München etter
gjennombrudd i sidekorridor, men angrepsspillet er i større grad preget av faste innøvde
løpsmønstre. Varegg både forsøker og lykkes best når de søker gjennombrudd sentralt på
banen. I underkant av 80% av deres vellykkede angrep kommer som følge av et
gjennombrudd der.
Når det gjelder virkemidler, er det tydelig at alle lagene er opptatt av å bruke vending av spill
for å skape ubalanse hos en motstander som ligger lavt. Mens Bayern München og Barcelona
er ekstreme i sine spillvendinger, vender både Rosenborg og Varegg spillet relativt ofte, sett
med norske øyne. Forskjellen ligger i at de norske lagene stort sett vender spillet i det bakre
ledd, mens de europeiske topplagene vender spillet vel så mye høyere opp på banen.
Kvalitetsforskjellen på spillerne kan være en årsak til det, men det kan også ha noe med kultur
å gjøre, da norske lag har en tendens til å være mer ivrige etter å forsterke en begynnende
ubalanse hos motstander enn det Bayern München og Barcelona er.
Andre virkemidler som er fremtredende hos alle fire lag er gjenvinning, pådrag,/1v1, overlapp
og innlegg. I ulik grad.

3

Angrep mot etablert forsvar

1

Innhold

Forord ...................................................................................................................................................... 2
Sammendrag ............................................................................................................................................ 3
1

2

3

Innledning ......................................................................................................................................... 6
1.1

Bakgrunn for valg av oppgave ................................................................................................... 6

1.2

Problemstilling ........................................................................................................................... 7

Metode og metodevalg ...................................................................................................................... 8
2.1

Kvalitativ og kvantitativ metode ................................................................................................ 9

2.2

Kampanalyse .............................................................................................................................. 9

Teori ................................................................................................................................................ 10
3.1

Flerdimensjonal fotballforståelse ............................................................................................. 10

3.2

Fotballens 4 faser ..................................................................................................................... 12

3.3

Angrep mot etablert forsvar ..................................................................................................... 14

3.4

Numerisk og posisjonell balanse .............................................................................................. 15

3.5

Spillestil ................................................................................................................................... 17

3.6

Gjennombrudd ......................................................................................................................... 18

3.6.1
4

Datainnsamling og analyse ............................................................................................................. 20
4.1

Avgrensninger og begrepsavklaringer ..................................................................................... 21

4.1.1

Lavt press/lav blokk .......................................................................................................... 21

4.1.2

Første-, andre- og tredjeforsvarer ...................................................................................... 22

4.1.3

Gjenvinning....................................................................................................................... 23

4.1.4

Rom på banen.................................................................................................................... 23

4.1.5

Vellykkede angrep ............................................................................................................ 24

4.2
5

Grad av gjennombruddshissighet ...................................................................................... 18

Variabelsett: ............................................................................................................................. 24

Resultater og drøfting av analysene ................................................................................................ 25
5.1

Rosenborg i angrep .................................................................................................................. 26

5.1.1
5.2

Bayern München i angrep ........................................................................................................ 30

5.2.1
5.3

Oppsummering .................................................................................................................. 39

Barcelona i angrep ................................................................................................................... 39

5.3.1
5.4

Oppsummering .................................................................................................................. 29

Oppsummering.................................................................................................................. 45

Varegg i angrep ........................................................................................................................ 46

5.4.1

Oppsummering.................................................................................................................. 53

4

Angrep mot etablert forsvar

6

Konklusjon ...................................................................................................................................... 53
6.1

Kjennetegn på lagenes angrepsspill mot etablert forsvar ......................................................... 54

6.2

Alle veier fører til Rom ............................................................................................................ 55

6.3

Konsekvenser for egen trenerpraksis ....................................................................................... 56

7

Litteraturliste ................................................................................................................................... 59

8

Vedlegg ........................................................................................................................................... 61

5

Angrep mot etablert forsvar

1

Innledning

1.1

Bakgrunn for valg av oppgave

Som ung og uerfaren trener er min eksisterende kunnskap i stor grad basert på overfladisk
synsing, samt egen og andre treneres erfaringer og subjektive meninger. I likhet med mange
andre fotballinteresserte har mitt syn på fotball på mange måter blitt formet gjennom utallige
kamper fra de store ligaene i Europa og timevis med diverse fotballspill som FIFA og
Championship Manager/Football Manager, og terskelen har alltid vært lav for å gjøre krav på
både sannheter og fasiter når fotball skal diskuteres. Men det var først da jeg, ved en
tilfeldighet, ble fotballtrener at jeg begynte å se fotball med andre briller. Fotball for meg er
fortsatt god underholdning, men stadig oftere ser jeg fotball med et analytisk blikk. Deadline
Day, superstjerner, flotte scoringer i krysset, tuneller og hælflikker er jeg ikke lenger opptatt
av, nå er det mer tilfredsstillende å se harde pasninger gjennom ledd, lag som låser opp et
forsvar med motsatte bevegelser og spill på tredjeangripers bevegelser. At jeg aldri har funnet
meg et favorittlag, er muligens en medvirkende årsak til det. Men jeg lar meg gjerne begeistre
av lag som i mine øyne spiller artig fotball. Fra AC Milan på 80-tallet til Rosenborg på 90tallet, via Arsenal tidlig på 2000-tallet og videre til Chelsea, Barcelona og Atletico Madrid. I
søken etter mer fotballfaglig kunnskap har jeg skjønt at jo mer jeg lærer, desto mer innser jeg
at jeg ikke har lært ennå. Fotball (og livet generelt) er altså en evig læringsvei, og man blir
aldri utlært. Arbeidet har gitt meg mer respekt for faget fotball, som på mange måter er
allemannseie. En vanlig oppfatning at når man har sett mye fotball, så ”kan” man fotball.
De få årene som trener har gitt meg stadig klarere tanker om hvordan jeg ser for meg at fotball
skal spilles, men det er først gjennom deltakelsen på trenerutdanningen til Norges
fotballforbund at jeg har begynt prosessen med å tråkke min egen sti hva gjelder
identitetsbygging og videreutvikling av min egen fotball- og trenerfilosofi. Drivkraften og
motivasjonen bak denne oppgaven er derfor først og fremst preget av hva jeg selv kan få ut av
dette, ikke nødvendigvis for at andre skal dra nytte av det. Det er selvsagt positivt hvis det er
tilfelle, spesielt hvis egne spillere finner det nyttig og relevant, men jeg har i alle fall ikke tatt
hensyn til det under arbeidet med denne oppgaven. Det var viktig å finne et tema som både
var interessant og noe jeg kunne få bruk for i mitt virke som fotballtrener. Å velge et tema
som handlet om læring og ledelse var lenge under vurdering, men endte til slutt opp med noe
fotballfaglig, nemlig angrepsspill mot etablert forsvar. Årsaken er først og fremst interessen
for denne fasen av spillet, men også fordi jeg mener angrepsspill i større grad er gjenstand for
6

Angrep mot etablert forsvar

debatt enn tilfellet er for etablert forsvar. Som ung og ambisiøs fotballspiller ble jeg
innprentet at spill hurtig i lengderetning var normen og idealet, og at bruken av ballbesittelse
mot etablert forsvar forbindes med ineffektivitet og høy risiko. I dag ser jeg annerledes på det
– ballbesittelse innebærer ikke bare risiko, men også muligheter. Muligheter for å diktere
tempoet i kampen, muligheter for å spille kampen på våre premisser. Majoriteten av våre
kamper de siste to sesongene har hatt et kampbilde der motstanderen har ligget lavt og
overlatt banespillet til oss. Det har gitt oss muligheter, men som vi ikke nødvendigvis har
utnyttet til fulle. Det har gitt meg noen interessante og utfordrende problemstillinger,
problemstillinger som jeg nå ønsker å gjøre meg opp noen tanker rundt og lære mer om ved å
skrive denne oppgaven. Hensikten er ikke å komme til en fasit eller en slags trylleformel på
hva som er best strategi. Det finnes ingen ambisjoner om å finne opp kruttet på nytt, men det
handler først og fremst om å innta ”refleksjonsboksen” slik at jeg kan ”finne meg selv” når
det gjelder hvordan jeg ønsker at laget mitt skal spille mot denne type motstand. Hvordan kan
jeg påvirke laget mitt til å bli bedre i spill mot etablert forsvar, og hva bør jeg prioritere i
treningsarbeidet for å oppnå det jeg vil?

1.2

Problemstilling

Et typisk kampbilde for Varegg i sesongene 2015 og 2016 har vært at motstanderen har lagt
seg lavt og prioritert balanse fremfor å hindre Vareggs oppbyggende spill. Med en tydelig
plan om å ligge så kompakt som mulig for så å kontre hurtig og effektivt etter ballerobring i
gunstig posisjon, har motstanderen ofte overlatt ballinnehavet til oss. Varegg på sin side har
sett på dette som muligheter til å få kampen inn på egne premisser, istedenfor å la frykten for
å bli kontret i senk være styrende. Når man lykkes med eget spill, gir det en uvurderlig
mestringsfølelse og inspirasjon til videre arbeid. Samtidig opplever man ofte at det er
vanskelig å bryte gjennom og skape sjanser mot et dyptliggende forsvar. Om ikke det blir
balltap og kontringer imot, så blir angrepene gjerne preget av lavt tempo, liten framdrift og få
målsjanser. Jeg har gjort meg mange refleksjoner rundt dette, både underveis og etter kamp,
refleksjoner som jeg nå ønsker bearbeide videre i denne oppgaven som vil ta utgangspunkt i
denne problemstillingen:
På hvilke måter kan vi best skape ubalanse mot en motstander i lavt press?

7

Angrep mot etablert forsvar

I tillegg til å se på egne kamper, har jeg valgt å se på Norges desidert beste lag i 2016sesongen, Rosenborg. Hva gjør de i etablert angrep mot lag som ligger lavt, og i hvilken grad
lykkes de med det de prøver på? Det samme vil jeg gjøre med to av Europas beste lag de siste
sesongene, Bayern München og Barcelona. I tillegg til å være relativt suverene i sine
respektive ligaer i 2015-2016-sesongen, har disse lagene blitt plukket ut fordi de er kjent for
ofte å møte lag i lavt press. Det vil derfor være interessant å undersøke hva disse lagene
vektlegger, hva de lykkes best med, finne likheter og ulikheter med eget lag, og på den måten
forhåpentligvis kunne ta et tydeligere standpunkt når det gjelder hvordan jeg ønsker at eget
lag skal framstå i etablert angrep. Underproblemstillinger vil derfor være følgende:

- Hva kjennetegner Rosenborgs angrepsspill mot etablert forsvar?
- Hva kjennetegner Bayern Munchens angrepsspill mot etablert forsvar?
- Hva kjennetegner Barcelonas angrepsspill mot etablert forsvar?
- Hva kjennetegner Vareggs angrepsspill mot etablert forsvar?

Jeg ønsker å bruke svarene jeg får til å vurdere konsekvensene det bør få for det videre
arbeidet med eget lag, men også for å skape større refleksjon rundt min egen fotballfilosofi.
Hva vektlegger jeg i dag, og hva bør eller kan jeg eventuelt gjøre annerledes for at laget skal
bli bedre rustet til å mestre angrepsspill mot etablert forsvar?

2

Metode og metodevalg

”En metode er en fremgangsmåte, et middel til å løse problemer og komme fram til ny
kunnskap” (Halvorsen, 2008). Gjennom systematisk undersøkelse blir man tvunget til å bruke
sansene på en disiplinert og gjennomtenkt måte.

8

Angrep mot etablert forsvar

2.1

Kvalitativ og kvantitativ metode

Innenfor samfunnsvitenskapen er det vanlig å skille mellom to hovedformer for metodisk
tilnærming: Kvalitativ metode og kvantitativ metode. Kvalitativ metode kjennetegnes ved at
tenkemåte og utsagn formidles via ord (Holter & Kalleberg, 1996). Informasjonen som
innhentes kan altså ikke kvantifiseres eller måles i tallstørrelser, men gjennom menneskelige
erfaringer og fortolkninger. På den måten får man gjerne svar på hva, hvorfor og hvordan
(Hellevik, 1977). Eksempler på dette kan være intervjusamtaler og observasjoner, der
hovedhensikten er å utforske meningsinnholdet i ulike begreper og kategorier, samt innsikt og
forståelse av dynamiske forhold, prosesser og handlingsmønstre (Holme & Solvang, 1993).
Kvantitativ metode er en metode som har til hensikt å beskrive antall eller utbredelse av
fenomener, uttrykt i tall eller andre mengdetermer (Holter & Kalleberg, 1996). Kvantitativ
data gir målbare verdier som gir oss svar på hvor mange, og i motsetning til kvalitativ metode,
er det mulig å generalisere resultatene (Hellevik, 1977).

2.2

Kampanalyse

Kampanalyse kan være et nyttig verktøy for å kunne si noe meningsfylt i etterkant av en kamp
om egne prestasjoner, både lagmessig og for enkeltspillere, men også for å kartlegge
fremtidige motstandere. Dessuten er det et viktig verktøy i forskningssammenheng. Larsen,
Olsen og Semb (1996) skiller mellom kampanalyse som gjøres ”direkte” under kamp, og
analyser som gjøres ”indirekte” i etterkant av kamper via TV-/ videoopptak. I dette tilfellet er
analysen gjort indirekte. Dessuten skilles det mellom objektiv og subjektiv observasjon
(Holm Carlsen, 2000). Mens en subjektiv observasjon baseres på egne tolkninger, som ikke
kan bevises eller dis-bevist, handler objektiv observasjon om å beskrive det som observeres,
uten å tolke det (Martinsen, 2010). Dette er gjerne informasjon som er av en slik karakter at
den kan behandles og presenteres ved hjelp av tall og symboler. Dermed faller denne type
analyse inn under den kvantitative forskningsmetoden (Carlsen, 2000). I denne analysen har
det vært en kombinasjon av både objektiv og subjektiv observasjon, med klart størst vekt på
førstnevnte. Analysematerialet er hentet fra sesongen 2015/2016

9

Angrep mot etablert forsvar

Å se 20 fotballkamper med faglige briller er tidkrevende, spesielt når kampene må ses
innenfor en kort tidsperiode. Med tanke på at effektiv spilletid er omkring 60 minutter
(Carlsen, 2000), ble det derfor spart mye tid ved å klippe ut alle angrep mot etablert forsvar
og organisere dem i mapper, og samtidig se ”resten” av kampene (dødballer, overganger,
dødtid) i dobbel hastighet. Før analysearbeidet ble det i samråd med veileder gjort avtale om
ikke å ta i bruk et ferdig utarbeidet observasjonsskjema for registrering av data. På den måten
kunne analysen bli gjort uten å være forutinntatt, og dermed minimere risikoen for å utelate
vesentlig informasjon hvis de forhåndsbestemte variablene skulle bli for styrende. Dette er òg
i tråd med Nils Arne Eggens tanker, som sier at ”… hvis man stiller empiriske metodekrav
som egentlig er beregnet på helt andre fag, blir kravet til sannhet så sterkt at det ikke blir noe
sannhet å berette om” (Eggen, 1999). Da var det bedre å la kampene gå sin gang og gjøre
registreringer underveis.

3

Teori

3.1

Flerdimensjonal fotballforståelse

”Fotballferdighet er hensiktsmessige handlingsvalg og handlinger for å skape og utnytte
spillsituasjoner til fordel for eget lag”. Dette er en definisjon som blir brukt om begrepet
fotballferdighet (Bergo, Johansen, Larsen, & Morisbak, 2002). Altså betyr det at spilleren må
være i stand til å utføre en handling, og denne handlingen baseres på hva vedkommende har
oppfattet og vurdert som hensiktsmessig for laget. Ferdighet handler derfor ikke kun om
teknisk utførelse, men inneholder også en taktisk vurdering. Graden av hensiktsmessighet
avgjør hvor god vi kan si fotballferdigheten er. Videre kan vi si at fotballferdigheten består av
ulike dimensjoner som er uløselig knyttet sammen i fotballspillet (Bergo, Johansen, Larsen, &
Morisbak, 2002):



En individuell dimensjon



En relasjonell dimensjon



En strukturell dimensjon



En kampdimensjon

10

Angrep mot etablert forsvar

Den individuelle dimensjonen går ut på enkeltspillerens evne til å velge og gjennomføre en
handling, mens den relasjonelle dimensjonen dreier seg om samhandling, det vil si ferdigheter
som to eller flere spillere besitter sammen (Andreassen & Wadel, 1989). Spiller A kan for
eksempel være teknisk begavet med en god pasningsfot, men samtidig temposvak. Spiller B
har tekniske begrensninger, men er tempo- og løpssterk og samtidig meget villig til å gå på
dype løp. Disse to spillerne kan utfylle hverandre ved å spille på egne styrker. Spillernes
individuelle ferdigheter (pasningsfot + timing og vilje til å gå på løp) kan dermed ses på som
delferdigheter i denne sammenheng. Det relasjonelle perspektivet var høyst fremtredende
under Nils Arnes Eggens storhetstid. I boken Godfoten: Samhandling – veien til suksess
(1999) forteller han at en spiller alltid er god eller dårlig sammen med én eller flere spillere,
og at de relasjonelle ferdighetene bare kan utføres når de andre i gruppa bruker sine
ferdigheter samtidig. De relasjonelle ferdighetene i en gruppe er langt høyere enn summen av
de individuelle isolert (Eggen, 1999).
Videre har vi den strukturelle dimensjonen, som handler om lagets felles forståelse av, eller
en overordnet langsiktig plan over hvordan laget skal opptre på banen. En slik taktisk
tenkning innebærer et sett med retningslinjer man har for spillet ute på banen, for eksempel
om man skal spille i en 1-4-4-2- eller en 1-4-3-3-formasjon, om man skal angripe siderom
eller sentrale rom, eller om man skal presse høyt eller lavt osv. På den måten kan alle de
synsinntrykk en spiller kan ta inn i en gitt spillsituasjon reduseres slik at det blir færre
handlingsalternativer, og dermed enklere å velge en hensiktsmessig løsning av situasjonen
(Bergo, Johansen, Larsen, & Morisbak, 2002).
Til slutt har vi kampdimensjonen, som innebærer kampens sentrale dynamikk. Sammenliknet
med såkalte lukkede idretter, er en åpen idrett som fotball mer uberegnelig fordi man i tillegg
til å prestere godt, må ta hensyn til en motstander som samtidig prøver å ødelegge. Hele tiden
vil det være motstridende interesser i løpet av en kamp. Når et lag prøver å score mål, vil
motstanderen hindre mål. Forsøker et lag seg på å skape gjennombrudd, ønsker motstanderen
å nekte gjennombrudd. Legger man ut på dribleraid, vil motstanderen takle osv. Disse fire
dimensjonene er gjensidig avhengig av hverandre og ikke konkurrerende. Det betyr at den
enkelte spillerens fotballferdighet påvirkes og avhenger av alle de fire dimensjonene (Bergo,
Johansen, Larsen, & Morisbak, 2002).

11

Angrep mot etablert forsvar

3.2

Fotballens 4 faser

Fotballens grunnidé handler om å score mål og hindre mål. Laget som har ballen, er i
prinsippet i angrep, og overordnet for angrepslaget er å score mål. Laget uten ball er i forsvar,
og den viktigste oppgaven vil være å hindre scoring (Bergo, Johansen, Larsen, & Morisbak,
2002). Likevel er nok virkeligheten litt mer nyansert enn som så, for ofte har man situasjoner
der ingen av lagene har ballkontroll. Dette er øyeblikk der begge lagene ønsker å tilrive seg
ballen, nemlig omstillingsfase eller overgang. Den nederlandske fotballtreneren Bert Von
Lingen peker på nettopp dette når han beskriver spillets hovedfaser: ”In possession/opponents
in possession/transition” (Lingen, 1998). Jose Mourinho beskriver fotballens faser på samme
måte, men deler omstillingsfasen i to (Loftheim, 2012):
1. Angrepsfasen. Vårt lag har ballen, og er per definisjon i angrep.
2. Omstillingsfasen fra angrep til forsvar. Vårt lag mister ballen. De neste sekundene omstiller
vi oss fra en angripende mentalitet til en forsvarende mentalitet.
3. Forsvarsfasen. Vårt lag har ikke ballen, og er per definisjon i forsvar.
4. Omstillingsfasen fra forsvar til angrep. Vårt lag vinner ballen. De neste sekundene omstiller
vi fra en forsvarende mentalitet til en angripende mentalitet.
Dette likner på spillemodellen til Norges fotballforbund der angrep og forsvar har tre
spillfaser:

12

Angrep mot etablert forsvar

Figur 1: Etter en ballerobring (overgang), går angrepsspillet/forsvarsspillet inn i én av to faser: etablert eller
kontring. Deretter beveger spillet seg til én av tre hovedfaser, avhengig av tilstand. (Norges Fotballforbund,
2016)

Faser og prinsipper i angrep:
A1: Kontroll og bearbeiding
Vi vurderer at motstander er i balanse – enten rett etter at vi har vunnet ballen eller etter et
lengre angrep. Vi ønsker her å ta kontroll over ballen og skape posisjonell ubalanse hos
motstander gjennom et hurtig og presist pasningsspill. Målet er å komme inn i fase A2-A3.
A2: Inn i prioriterte rom
Fasen inntreffer idet vi opplever at det er rom å utnytte bak/mellom motstanders ledd. Kan
inntreffe etter ballerobring eller A1. Målet her er å spille oss inn i rom som gjør oss i stand til
å true motstanders mål og/eller bakre ledd (A3).
A3: Å score-mål-fasen
Kjennetegnes ved at vi er i nærheten av målet og/eller i stand til å utfordre motstanders bakre
ledd. Vi søker å komme til avslutninger og videre score mål.

13

Angrep mot etablert forsvar

Faser og prinsipper i forsvar
F1: Gjenvinning – presse – vinne ball
Vi opplever at vi er i balanse og ønsker å vinne igjen ballen rett etter balltap, eller når
motstander forsøker å skape rom via balltrilling i bakre og midtre ledd. Vi jobber knallhardt
for å nekte motstander å spille på oss ubalanse.
F2: Hindre tilgang til prioriterte rom
Fasen inntreffer i situasjoner hvor vi har tapt ballen og er i ubalanse, eller i situasjoner hvor
motstander gjennom god bearbeiding har skapt delvis ubalanse i vårt forsvar, og forsøker å
spille forbi ledd. Vi prioriterer rom sentralt i banen og rundt eget mål. Vi ønsker å sinke og
gjenopprette balanse for å komme inn i fase F1 igjen.
F3: Hindre mål
Fasen inntreffer når motstander er i stand til å utfordre vårt bakre ledd eller sette opp trusler
mot eller i vårt straffesparkfelt. Vi prioriterer å hindre mål foran å vinne ballen, og alt handler
om å være smart i posisjonering og valg, samt solid i sin duell.

3.3

Angrep mot etablert forsvar

Det laget som har ballen, er i prinsippet i angrep (Bergo, Johansen, Larsen, & Morisbak,
2002), og angrepene har gjerne ulike varianter; dødballangrep, kontringsangrep og angrep
mot etablert forsvar. Det varierer fra lag til lag hvorvidt det brukes kort eller lang tid i etablert
angrep, om det gjøres mange eller få trekk, eller om det spilles lange eller korte pasninger.
Det grunnleggende prinsippet i angrepsspill mot etablert forsvar er at man skal forsøke å
skape ubalanse hos motstander (Olsen & Hauge, 2011). Mange forbinder angrep mot etablert
forsvar med at ballfører har hele motstanderlaget foran seg. Dette er nok ofte tilfelle, likevel
behøver det ikke nødvendigvis bety at angrepet starter i egen bakre firer eller ved keeper. Det
trenger heller ikke bety at samtlige motspillere må være ”på rett side”, altså mellom ballfører
og eget mål. Det viktigste å tenke på når man skal definere etablert forsvar, er
balanseforholdet i laget.

14

Angrep mot etablert forsvar

Figur 2: Et typisk eksempel på angrep mot etablert forsvar, der oransje lag er et lag i god balanse, både numerisk
og posisjonelt.

3.4

Numerisk og posisjonell balanse

Når man snakker om balanse i forsvar, er det vanlig å skille mellom numerisk og posisjonell
balanse. Numerisk balanse vil si at laget er i tallmessig balanse, det vil si at det forsvarende
lag har enten like mange eller flere spillere som angripende lag på ”rett” side (mellom
ballfører og eget mål) (jf. oransje lag på bildet over).
Posisjonell balanse betyr at det forsvarende lag har god kontroll, der viktige forsvarsoppgaver
som press på ballfører, sikring, og dekking av rom er ivaretatt på en tilfredsstillende måte
(Olsen & Hauge, Spill effektiv fotball, 2011) (jf. oransje lag på bildet over).
Når et lag enten er tallmessig underlegne, eller posisjonert seg slik at de viktigste
forsvarsoppgavene ikke blir ivaretatt, snakker vi altså om et lag i ubalanse. Numerisk
ubalanse skjer relativt sjeldent, mens posisjonell ubalanse forekommer meget hyppig i løpet
av en kamp. De tre neste bildene illustrerer ulike former posisjonell ubalanse:

15

Angrep mot etablert forsvar

Figur 3: Midtstopper har passert midtstreken og har 10-15 meter foran seg. Til tross for at forsvarende lag
(hvitt lag) har mange nok folk på "rett" side, finnes det verken press på ballfører eller tilstrekkelig kontroll på de
farlige rommene.

Figur 4: Viser utnyttelse av dårlig forflytning sidelengs av oransje lag. En vending av spillet gir muligheter for
to mot én på kanten. Det er muligens ikke en åpenbar ubalanse, men den er der og kan utnyttes.

16

Angrep mot etablert forsvar

Figur 5: Viser en situasjon hvor motstander (hvitt lag) avgir et stort mellomrom, det vil si at det er stor avstand
mellom bakre ledd og midtre ledd. En vellykket pasning inn i mellomrommet kan forsterke ubalansen og dermed
et godt utgangspunkt for å skape en målsjanse i neste trekk.

3.5

Spillestil

Fotball blir spilt på forskjellige måter rundt om i verden. Lag fra Sør-Amerika spiller for
eksempel annerledes enn lag fra Nord-Europa, mens lag fra Afrika spiller annerledes enn lag
fra Sør-Europa osv. Samtidig blir fotball spilt forskjellig også innenfor et lands grenser. Det er
stor forskjell på Leicester – Arsenal, Molde – Lillestrøm, Barcelona – Atletico Madrid når det
gjelder hvordan disse lagene spiller, for å nevne noen eksempler. Spillestil dreier seg om
måten et lag spiller på ut fra noen kjennetegn eller retningslinjer som stadig går igjen (Dreier,
Morisbak, & Skarsfjord, 2009). Eller: ”Spillestil er måten et lag opptrer på OVER TID – de
viktigste hjørnesteinene i et fast tankegods offensivt og defensivt” (Tjernås, 2013). Sagt på en
enklere måte kan man si at spillestil er måten et lag spiller på (Olsen & Hauge, Spill effektiv
fotball, 2011). De danske fotballpersonlighetene Jens Bangsbo og Birger Peitersen omtaler
begrepet spillestil på følgende måte: «En spillestil er den karakteristiske måde et hold
anvender et spillesystem på» (Bangsbo & Peitersen, 1997). Begrepet spillestil må dermed
ikke forveksles med verken spillesystem eller formasjon. Om et lag spiller i et 1-4-2-3-1- eller
1-4-3-3-system sier lite om spillestil. Tallkombinasjonen er kun et redskap for spillestilen
(Tjernås, 2013). Et lag med 1-4-2-3-1-system er kanskje mer interessert i å skape

17

Angrep mot etablert forsvar

gjennombrudd i mellomrom framfor et lag i 1-4-3-3, som heller ønsker å skape
gjennombruddene på kantene. Men dette sier fortsatt bare noe om redskapet som brukes i
spillestilen, ikke om spillestilen i seg selv. Når det gjelder forskjellen på system og formasjon,
gjelder et system alle 11 spillere, mens en formasjon dreier seg om den enkelte lagdel
(Tjernås, 2013). For eksempel kan to lag spille i et 1-4-4-2-system, men med ulik formasjon.
Det ene laget kan nemlig ha en diamantformasjon på midten, mens det andre laget kan ha en
flat firer. Mens spillestil er noe som er varig og gjenkjennbar, er systemet og formasjonen en
del av spillestilen (Dreier, Morisbak, & Skarsfjord, 2009).

3.6

Gjennombrudd

Hensikten med angrepsspill er å score mål, mens i forsvarsspill handler det først og fremst om
å vinne ball, ikke hindre mål. Hindre mål er først aktuelt når ballen nærmer seg farlig sone
(Olsen & Hauge, Spill effektiv fotball, 2011). Nøkkelbegrepet i både forsvar og angrep er
gjennombrudd. ”Gjennombrudd oppnås når det ene laget spiller ballen forbi én eller flere
motspillere i banens lengderetning.” (Bergo, Johansen, Larsen, & Morisbak, 2002).
Spilles ballen til en medspiller i lengderetningen med kontroll, snakker vi om et vellykket
gjennombrudd (Olsen & Hauge, 2011). Dette er for øvrig et viktig grunnprinsipp som er
nødvendig å ha kjennskap til for å forstå diskusjonen om spillestil, for det er graden av slike
gjennombruddspasninger som er den store skillelinjen når man snakker om spillestil i angrep.
Denne typen pasning innebærer nemlig større risiko for å mislykkes enn en pasning på tvers
eller bakover. Avveiningen mellom risiko og sikkerhet blir derfor en vurdering hvert enkelt
lag må ta.

3.6.1 Grad av gjennombruddshissighet

Hvilken type spillestil som anvendes av et lag vil i følge Bangsbo og Peitersen være avhengig
av spillermateriellets offensive potensial, «all round» basis, fysisk kapasitet, teknisk
fundament, taktisk nivå og psykisk balanse. Videre hevder Bangsbo at valg av spillestil dreier
seg om en vekting av offensivt og defensivt spill (Bangsbo & Peitersen, 1997). Defensivt
handler det om ulike måter å forsvare seg på, med hensikt om å vinne ball eller hindre mål.
18

Angrep mot etablert forsvar

Dette kan varieres mellom sone- eller markeringsforsvar, eller en mellomting. Man kan
variere mellom høyt press og lavt press, eller kanskje en mellomting. Offensivt dreier spillestil
seg som nevnt lite om formasjoner og systemer (ei heller om langpasninger eller
kortpasninger, som det ofte blir framstilt i media i spillestildebatten), men heller om graden
av gjennombruddshissighet, altså hvor ofte ballen spilles i lengderetningen (Olsen & Hauge,
Spill effektiv fotball, 2011). I Øyvind Larsens hovedoppgave fra 1992 ble det presentert en
modell som knytter ulike spillestiler til grad av gjennombruddshissighet (Carlsen, 2000):

HØY GRAD AV GJENNOMBRUDDSHISSIGHET

1. ”Typisk engelsk” gjennombruddshissig spillestil
2. ”Drillo”s gjennombruddshissige spillestil
3. Gjennombruddshissig spillestil kun knyttet til ubalanse hos motstander
4. Ekstrem ballbesittende stil

LAV GRAD AV GJENNOMBRUDDSHISSIGHET

De to ytterpunktene i stil og oppbygging av angrepsspill mot etablert forsvar kan beskrives
som enten ekstremt gjennombruddshissig eller ekstremt ballbesittende. De aller fleste lag vil
nok legge seg et eller annet sted imellom. Ekstremt gjennombruddshissige lag kjennetegnes
ved at pasninger skal gå i lengderetningen så ofte som mulig, og når ballen har kommet opp i
gunstig posisjon med kontroll, vil man forsøke å forsterke dette gjennombruddet. Lag med
ballbesittende stil vil derimot heller vurdere å spille i støtte, roe ned, og begynne bakfra igjen
hvis motstanderen er i god eller delvis balanse. De foretrekker å bruke mer tid og flere trekk,
og heller søke nytt gjennombrudd ved senere anledninger for å minimere risikoen for å gi fra
seg ballinnehavet. Noen lag, som for eksempel Barcelona, har en fotballfilosofi og en sterk
identitet som gjør at de svært sjeldent tilpasser spillestilen avhengig av motstander, mens

19

Angrep mot etablert forsvar

andre er mer pragmatiske og endrer spillestil (som lagene til Mourinho), avhengig av
overnevnte faktorer for å optimalisere mulighetene for å ta tre poeng i kampen.

4

Datainnsamling og analyse

En vanlig og logisk inngang til kamp for et lag som anser motstanderlaget som favoritter, er å
ligge lavt og kompakt i håp om å skape brudd i gunstige posisjoner slik at de kan kontre. Slike
strategier gjør det ofte meget vanskelig for angripende lag å bryte gjennom. Felles for alle fire
lagene som er analysert, er at motstanderen har gjort nettopp det. Med unntak av Rosenborgs
kamp mot Sogndal (som presset høyt i større perioder av kampen) lå lagene i lavt press og
overlot ballinnehavet til motstanderen. Denne analysen har blitt gjort for å få et innblikk i hva
de ulike lagene prioriterer for å spille ut forsvar som ligger dypt og kompakt. Nøkkelen ligger
i hvordan skape ubalanse. Hva slags karakteristiske trekk kjennetegner måten de forsøker å
skape ubalanse på? Er spillet basert på innøvde mønstre, og i hvilken grad overlates
angrepsspillet til spillernes intuisjon? Og hva lykkes de best med? Følgende kamper er
analysert:
Rosenborg – Austria Wien

Valencia – Barcelona

Rosenborg – Sogndal

Barcelona – Espanyol

Rosenborg – Vålerenga

Barcelona – Granada

Rosenborg – Start

Bor. Mönchengladbach – Barcelona

Rosenborg – Bodø/Glimt

Barcelona – Celtic

PSV – Bayern München

Arna Bjørnar – Varegg

Darmstadt – Bayern München

Varegg – Vestsiden/Askøy

Atletico Madrid – Bayern München

Varegg – Bjarg

Bayern München – Atletico Madrid

Varegg – Tertnes
Varegg - Austevoll

20

Årsaken til at nettopp disse kampene er valgt, ligger i antakelsen om et kampbilde der
motstanderen har en strategi om å ligge lavt, noe som bør være en forutsetning når formålet
med analysen er angrepsspill mot etablert forsvar. Når det gjelder egne kamper, som har
ligget lagret på egen harddisk, var heller ikke disse tilfeldig valgt. Felles for alle kampene er
en motstander som ligger lavt store deler av kampen. Rosenborg-kampene har man fått
tilgang til via analyseekspert Tom Mangersnes, mens Bayern München- og Barcelonakampene er tatt opp på egen tv-opptaker og overført til datamaskin.

4.1

Avgrensninger og begrepsavklaringer

Siden dette er en analyse på angrep mot etablert forsvar, er det nødvendig å gjøre noen
avgrensninger. For det første er alle overgangssituasjoner som resulterer i kontring ikke tatt
med. For det andre er dødballer utelatt, til tross for at laget i forsvar som er regel vil være i
balanse. Begrunnelsen ligger i at dødballsituasjoner ikke er interessant med tanke på
problemstillingen, siden fokuset ligger på åpent spill. I situasjoner der laget eksempelvis får
fått frispark midt på banen og velger å sette i gang med en kortpasning, vil dette imidlertid bli
kategorisert som angrep mot etablert forsvar, såfremt motstanderen ligger i lavt press med
balanse. Det samme gjelder innkast. Innkast på motstanderens halvdel hvor det kastes inn i
16-meterfeltet med målsjanse som resultat, registres ikke i analysen. Det gjør det derimot når
innkastet ender med at laget spiller seg tilbake til bearbeidingsfasen.

4.1.1 Lavt press/lav blokk

Siden formålet med analysen er å finne mønster i angrepsspill mot etablert forsvar, er det kun
blitt tatt hensyn til angrep der motstanderen ligger lavt og er samtidig i både numerisk og
posisjonell balanse. Kriteriene for lavt press i denne analysen er at bakre og midtre ledd ligger
godt inne på egen halvdel, mens frontleddet ligger fra omtrent midtstreken eller lavere.
Begrepet lav blokk er populært brukt i sammenheng med lavt press. I et etablert soneforsvar
er det et mål om korte nok avstander både mellom ledd og i ledd med tanke på gode
sikringsforhold og komprimering. Et ideelt forsvar i lavt press kan fra fugleperspektiv se ut
som en blokk, der formålet er at samtlige 11 spillere skal forflytte seg og samtidig holde

Angrep mot etablert forsvar

blokken konstant. Lav blokk anses derfor som et bedre og mer presist begrep, og vil av den
grunn bli benyttet resten av oppgaven.

Figur 6: Med korte avstander mellom samtlige tre pressledd, samt korte avstander mellom spillerne i ledd, viser
Atletico Madrid et eksempel på hvordan en lav blokk kan se ut. (Skjermdump Viasat Fotball)

4.1.2 Første-, andre- og tredjeforsvarer

I forbindelse med forsvarsspill er det naturlig å snakke om førsteforsvarer, andreforsvarer og
tredjeforsvarer. Førsteforsvarer, heretter kalt 1F, regnes som den spilleren som er nærmest
ballfører. Denne spilleren har som jobb å vinne ball, oppholde/lede ballfører, hindre
gjennombruddspasning eller hindre avslutning på mål. Med andreforsvarer, heretter kalt 2F,
menes det spilleren som er nærmest 1F. Hans jobb er å sikre 1F på rett side eller dekke rom.
Tredjeforsvarer, heretter kalt 3F, er alle de andre spillerne på det forsvarende lag. Deres jobb
er å dekke rom og/eller ”ta ut” definerte angrepsspillere. Tilsvarende prinsipp gjelder for
første-, andre- og tredjeangriper, som heretter blir kalt 1A, 2A og 3A.

22

Angrep mot etablert forsvar

4.1.3 Gjenvinning

Gjenvinning går ut på å vinne ballen tilbake fortest mulig etter balltap. I prinsippet er det en
overgang i form av en omstilling fra angrep til forsvar, deretter fra forsvar til angrep i løpet av
noen få sekunder. Dette er likevel en viktig variabel i angrepsspill mot etablert forsvar fordi
det sier noe om strukturen og balansen hos det angripende lag, og vil derfor bli inkludert i
analysen. Hva er så forskjellen mellom gjenvinning og en alminnelig ballerobring? Det er
vanlig å kalle det gjenvinning hvis laget er i stand til å gjenerobre ballen før det har gått 4-5
sekunder etter balltap. I denne oppgaven har man ikke vært så rigid på sekundene, men heller
vært opptatt av hva motstanderen får gjort med ballen i løpet av de sekundene. Klarer de
verken å sette i gang en kontring eller etablere eget angrep før de mister ballen igjen,
klassfiseres det som gjenvinning.

4.1.4 Rom på banen

På fagspråket er det vanlig å dele fotballbanen i ulike typer rom: Bakrom, mellomrom og
framrom:

Angrepsretning
Figur 7: Bildet illustrerer de ulike rommene på banen. (Skjermdump Viasat Fotball)

23

Angrep mot etablert forsvar

4.1.5 Vellykkede angrep

Analysen har altså som mål å finne ut hva som kjennetegner lagenes angrepsspill mot etablert
forsvar. I tillegg søkes det etter suksesskriterier for et vellykket angrep hos hvert enkelt lag.
En målsjanse karakteriseres her som et vellykket angrep. Men hva kvalifiserer til en
målsjanse? Det er ikke enkelt å definere hva som er en målsjanse, siden det er et subjektivt
spørsmål. Å telle målsjanser har man imidlertid drevet med fagnivå og norsk landslagsnivå i
over tjue år, med ”Drillo” i spissen. Analysen vil derfor lene seg på hans retningslinjer ved
opptelling av målsjanser:
1. Mål = målsjanse
2. Avslutning mot mål. Avslutninger med alle lovlige kroppsdeler mot mål teller. Likevel kan
det forekomme at det oppstår en målsjanse uten at det har vært en avslutning. Hvis angriper
for eksempel bommer på ballen helt alene på fem meter, så er det etter Drillos syn en
målsjanse. Her har det likevel blitt brukt skjønn ved noen anledninger fordi det er flere
faktorer som spiller inn, eksempelvis vinkel, avstand fra mål, avstand til motstander etc.
3. Langskudd. Drillo påpeker at det er stor forskjell på skudd fra 17 meter og 30 meter, og
mener samtidig at et skudd fra 30 meter som stryker tverrliggeren ikke er en målsjanse.
Likevel vil analysen inkludere alle skudd mot mål i statistikken, fordi angrepet anses som
vellykket når a) keeper må gi retur eller hjørnespark, b) skuddet går utenfor eller over med
maks 3 - 4 meters margin.
4. Dobbelsjanser teller to sjanser. Hvis keeper redder et glimrende skudd, og så mirakuløst
redder returen også, så er det to sjanser. Hvis ikke ville det ikke vært noen forskjell på om han
hadde slått det første skuddet til hjørnespark, eller rett ut i beina på en motstander.
(Olsen & Hauge, 2011)

4.2

Variabelsett:

Som nevnt i metodekapittelet, ble analysearbeidet satt i gang uten et ferdig utarbeidet
analyseskjema. Det ble tatt i bruk et tomt regneark som ble fylt ut etter hvert som analysene
pågikk. På den måten ble alt som ble observert registrert slik at variablene dukket opp
24

Angrep mot etablert forsvar

underveis. Tilfeldige variabler som ikke ga noen form for mønster ble forkastet slik at man
endte opp med følgende variabelsett:























5

Vending av spill
Vending av spill med crosspasning
Innlegg
Gjennombrudd i mellomrom
Gjennombruddspasning i bakrom på spiss fra framrom
Gjennombruddspasning i bakrom på spiss fra mellomrom
Gjennombruddspasning i bakrom på kant/ving fra framrom
Gjennombruddspasning i bakrom på kant/ving fra mellomrom
Gjennombruddspasning i bakrom på indreløper fra framrom
Gjennombruddspasning i bakrom på indreløper fra mellomrom
Kombinasjoner/veggspill
Pådrag fra ballfører
Overlapp
Underlapp
Langt oppspill og gjenvinning
Kantinngang
Gjenvinning/erobre 2. ball
Avslutning slott
Avslutning fra distanse (utenfor slott)
Utfordre 1v1
”Drop” spiss (spiss faller ned i mellomrommet for å motta ball)
Motsatte bevegelser

Resultater og drøfting av analysene
Rosenborg

B. München

Barcelona

Varegg

5 kamper

4 kamper

5 kamper

5 kamper

Antall etablerte angrep

99

163

204

191

Antall vellykkede angrep

20

30

37

32

Figur 8: viser hvor mange angrep lagene har totalt, og hvor mange vellykkede angrep lagene har totalt

Rosenborg

B. München

Barcelona

Varegg

5 kamper

4 kamper

5 kamper

5 kamper

Etablerte angrep i gj.snitt

19,8

40,75

40,80

38,2

Vellykkede angrep i gj.snitt

4,95

5,43

5,53

5,97

Figur 9: viser hvor mange angrep lagene har i gjennomsnitt, og hvor mange vellykkede angrep lagene har i
gjennomsnitt

25

Angrep mot etablert forsvar

5.1

Rosenborg i angrep

Antall kamper:

5

Antall etablerte angrep:

99

Antall vellykkede angrep:

20

Figur 10: Statistikk over Rosenborgs fem kamper

Antall angrep mot etablert forsvar: 99
Motsatte bevegelser
Drop spiss
Utfordre 1v1
Avslutning distanse
Avslutning slott
Gjenvinning/2.ball
Kantinngang
Langt oppspill/gj.vinning
Underlapp
Overlapp
Pådrag fra ballfører
Kombinasjoner/veggspill
Gj.brudd bakrom indreløper fra mellomrom
Gj.brudd bakrom indreløper fra framrom
Gj.brudd.bakrom ving fra mellomrom
Gj.brudd bakrom ving fra framrom
Gj.brudd.bakrom.spiss fra mellomrom
Gj.brudd.bakrom spiss fra framrom
Gj.brudd mellomrom
Innlegg
Vending av spill crosspasning
Vending av spill
0

20

40

60

80

100

120

Figur 11: Viser hva som karakteriserer Rosenborgs angrep mot etabler forsvar over fem kamper.

26

Angrep mot etablert forsvar

Antall vellykkede angrep: 20
Motsatte bevegelser
Drop spiss
Avslutning distanse
Avslutning slott
Gjenvinning/2.ball
Kantinngang
Langt oppspill/gj.vinning
Underlapp
Overlapp
Pådrag fra ballfører/utfordre 1v1
Kombinasjoner/veggspill
Gj.brudd bakrom indreløper fra mellomrom
Gj.brudd bakrom indreløper fra framrom
Gj.brudd.bakrom ving fra mellomrom
Gj.brudd bakrom ving fra framrom
Gj.brudd.bakrom.spiss fra mellomrom
Gj.brudd.bakrom spiss fra framrom
Gj.brudd mellomrom
Innlegg
Vending av spill
0

2

4

6

8

10

12

14

16

18

Figur 12: Viser hva Rosenborgs vellykkede angrep har inneholdt.

Sammenliknet med de europeiske topplagene i denne analysen, har RBK betydelig færre
etablerte angrep. På fem kamper har de 99 angrep mot etablert forsvar, i gjennomsnitt 19,8
per kamp mot 40,8 hos Bayern München og Barcelona, altså halvparten. At Sogndal presser
høyt i store deler av første omgang, er en naturlig del av forklaringen, men generelt sett er
dette et resultat av at RBK er mye mer direkte i stilen. Viljen til å spille i lengderetningen er
stor, og enhver antydning til ubalanse hos motstanderen blir utnyttet ved å søke
gjennombrudd. Et gjennombrudd er som nevnt tidligere ikke vellykket før ball har nådd
mottaker med kontroll (Olsen & Hauge, 2011). Til tross for at motstanderen viser liten grad
av ubalanse, er RBK ivrige etter å spille framover, noe som ofte medfører balltap. Når
motstanderen gjør det samme, gir det seg utslag i at ballen ofte skifter eier slik at spillet
bølger mye frem og tilbake. I et intervju i forbindelse med Anders Fredriksens A-lisensoppgave om hurtig og kontrollert angrepsspill, deler den profilerte topptreneren Per Joar
Hansen sine observasjoner rundt det med lavt antall etablerte angrep. Han mener norsk fotball
generelt er preget av en raskt-i-angrep-mentalitet:
27

Angrep mot etablert forsvar

Det er jo det som er norsk fotball, det er kontring på kontring. Når de vinner ball, så kontrer de, så
er de upresise, så mister de ballen, så er vi ofte i ubalanse. … vi går litt hals over hode, og vi har jo
en kultur for å ta alle kontringer. Der ligger en kulturarv, at vi skal forsterke ubalansen uansett og
kanskje ikke er kloke nok til å skjønne når vi ikke skal ta de kontringene. Det gjør jo at lagene blir
veldig lange, at det blir mye Hawaii der kampene i Norge blir veldig bølgende frem og tilbake. Det
er veldig få lag i Norge som har evnen til å være kloke nok til å ta de kontringene som er skikkelig
gode, og heller spare kreftene ved å holde ballen i laget. (Fredriksen, 2014)

Kjetil Rekdal støtter denne betraktningen, og mener det er en stor forskjell mellom norsk og
internasjonal fotball når det gjelder å være bevisst på når man skal søke gjennombrudd, og når
det er mest hensiktsmessig å roe ned:
Når man får ball, skal det gå fort frem. Internasjonale lag velger seg ut kontringene sine i større
grad, og kjører de når det er opplagt. Du er nødt til å ta en del overganger i løpet av en kamp, men
du må vekte det. Det er krevende fysisk, så det gjelder å finne balansegangen mellom når man skal
holde på ball og få ro i laget, og når man bør kjøre en overgang. Man sender ofte avgårde mye
folk, så mister man ball og får den i ansiktet at man har høy puls. (Fredriksen, 2014)

De gangene RBK velger å roe ned og motstander har etablert seg i lavt press, hva er
karakteristisk for deres angrepsspill? Det er liten tvil om at de har et tydelig fastlagt
spillemønster med klar rollefordeling. I sitt sedvanlige 1-4-3-3-system har trioen på
midtbanen en sentral rolle, der indreløperne går høyt og bredt. Hensikten er først og fremst å
true motstanderens mellomrom. I tillegg bidrar de tette og gode relasjonene mellom
indreløper, ving og back, fortrinnsvis høyresiden med Mike Jensen, Pål Andre Helland og
Jonas Svensson, til mange gode forsøk på gjennombrudd i bakrom mellom motstanders
midtstopper og back, enten direkte på ving, over- eller underlapp på back, eller indreløper på
løp i bakrom. Statistikken viser at gjennombrudd i bakrom fra framrom, det vil si
gjennombruddspasninger som spilles over minst to pressledd, er fremtredende når
motstanderen er i balanse (figur 11). Omtrent en tredjedel av angrepene blir det spilt
pasninger av denne typen. Som regel er det indreløper som går på disse bakromsløpene, men
det kan like gjerne være spiss, ving eller back. Spillerne fra bakre ledd er som oftest
pasningsleggerne.
RBK har en relativt stor andel spillvendinger. På 99 angrep blir det foretatt vending av spill
105 ganger (figur 11). På 20 vellykkede angrep har 14 av disse inneholdt én eller flere
vendinger (figur 12). Det ser likevel ikke ut til at spillvendinger er direkte avgjørende for
hvordan RBK skaper målsjanser. De fleste av disse er vendingene skjer i det bakre ledd, der
28

Angrep mot etablert forsvar

formålet er å frigjøre en midtstopper eller sentral midt som kan ta med seg ballen fram og
utfordre motstanderens andre pressledd. RBKs midtstoppere er ikke redde for å avansere
framover med ball for å dra på seg motspiller. Disse situasjonene ender oftere med et brudd i
form av duell – frispark, feilpasning eller balltap enn målsjanse. Imidlertid er Rosenborg
meget dyktige (i norsk målestokk) i gjenvinningsfasen. Gjenvinning er et høyt prioritert
område hos RBK, og det kan det kan se ut som et tydelig suksesskriterium i Tippeligaen.
Forsvaret tør å stå høyt med linjen sin mens de offensive spillerne, med Mike Jensen i spissen,
er raske i omstillingen og aggressive i gjenvinningspresset slik at de ofte vinner ballen raskt
tilbake. Det er etter slike gjenvinninger, de få sekundene motstanderen trenger for å
reorganisere seg, at de skaper mange av sine målsjanser. Over halvparten av de vellykkede
angrepene har involvert en gjenvinning.
Pådrag fra ballfører er noe RBK-stopperne er gode og bevisste på, men det er først og fremst
pådrag fra kantspillere som RBK profiterer mest på. Kantspillerne spiller som regel på ”feil”
side med Bakenga (høyrefot) på venstre kant og Helland (venstrefot) på høyrekant. Spesielt er
Pål Andre Helland med sin venstrefot ofte involvert i vellykkede angrep der han utfordrer 1v1
og drar seg innover i banen eller spiller den til en medspiller i bedre posisjon. 11 av 20
vellykkede angrep kommer som følge av slike pådrag eller dribling 1v1 (figur 12).
En annen suksessfaktor er overlapp – innlegg. Hver gang kantspiller er rettvendt, kommer
sideback som regel på overlapp, eventuelt underlapp, for å utnytte to-mot-én-situasjoner på
kant med påfølgende innlegg. En offensiv og ekstremt løpsvillig Jonas Svensson fra
høyrebackposisjon gir Helland gode arbeidsvilkår med sine utallige løp i bakrom, til tross for
at løpene relativt sjeldent blir brukt. Av 99 angrep har overlappen blitt benyttet kun 20 ganger,
men til gjengjeld blir det ofte farlig når RBK kommer rundt på den måten. Med overlapp
følger ofte innlegg. Det slås 24 innlegg totalt, og ved ni av de vellykkede angrepene blir det
slått ett eller flere innlegg (figur 12). Med andre ord har halvparten av de vellykkede
angrepene inkludert innlegg.

5.1.1 Oppsummering

Rosenborgs angrepsspill preges i stor grad av et klart og tydelig spillemønster med høye og
brede indreløpere som strekker på motstanderens sentrale midtbane og truer både mellomrom
og bakrom med stor løpskapasitet, en dyp sentral midtbane som ballfordeler, brede
29

Angrep mot etablert forsvar

kantspillere som er gode på å utfordre 1v1, samt offensive og løpssterke backer som over- og
underlapper. De spiller i stor grad på sikkerhet når de fra bakre ledd forsøker å skape ubalanse
hos motstanderen, illustrert ved at ofte utnytter initiativene i bakrom med lengre pasninger
bakfra. Samtidig skaper de en del gjennombrudd i mellomrom også langs bakken. Selv om
Rosenborg mister ballen oftere enn Bayern München og Barcelona, mister de den sjeldent i
svært ugunstige posisjoner. Balltapene kompenseres med sterkt gjenvinningsspill, noe de
skaper mange målsjanser på. Det er spesielt tydelig at laget ønsker å utnytte det relasjonelle
forholdet mellom back, indreløper og kant for å skape gjennombrudd hos motstanderens bakre
ledd. Når Rosenborg spiller angrep mot etablert forsvar, er vending av spill, pådrag/utfordre
1v1, overlapp - innlegg, samt gjenvinning tydelige suksessfaktorer.

5.2

Bayern München i angrep

Antall kamper:

4

Antall etablerte angrep:

163

Antall vellykkede angrep:

30

Figur 13: Statistikk over Bayern Münchens fire kamper

I forbindelse med Supercup-finalen mellom Real Madrid og Sevilla på Lerkendal i 2016, fikk
seminardeltakerne presentert de fem tydeligste offensive trendene og utviklingstrekk i
europeisk toppfotball, som Thomas Brantsæter har gjengitt for Fotballtrenerforeningens
medlemsblad. Én av trendene er sakte oppbygning av spillet mot lav blokk. Første prioritet
når man spiller seg ut bakfra er å beholde kontroll på ballen, og ikke gi den fra seg. Andre
prioritet er å tiltrekke seg motstanderen og få dem ut av lav blokk for å åpne korridorer man
skal spille gjennom (Brantsæter, 2016). Bayern München må sies å falle inn under den
kategorien. De er tålmodige og vurderer motstanders ubalanse nøye før de forsøker å skape
gjennombrudd. Over fire kamper har Bayern 163 etablerte angrep, i gjennomsnitt 40,8 per
kamp (figur 13). Det forteller oss for det første noe om kampbildet, at Bayern i stor grad
dominerer banespillet. For det andre sier det noe om hva Bayern velger å prioritere etter
ballerobring i åpent spill. Det skal svært stor posisjonell ubalanse til for at de velger å kjøre
kontringer. Å kjøre kontring mot et forsvar i numerisk ubalanse er hos de aller fleste en
selvfølge, men i dagens toppfotball er de fleste lagene som kjent bevisste på å angripe med
30

Angrep mot etablert forsvar

balanse. Som regel er det kun snakk om begynnende eller delvis ubalanse (posisjonelt) hos
motstanderen når Bayern München vinner ball, og da velger de nesten konsekvent å gå inn i
kontroll-bearbeidingsfasen, nettopp fordi første prioritet er å få kontroll og beholde ballen, og
ikke gi den ifra seg. Dermed ser vi at spillet ikke bølger like mye fram og tilbake, noe som
resulterer i langt flere etablerte angrep. Dette er også i tråd med Kjetil Rekdals betraktninger
om at kontring på kontringer skjer sjeldnere i utlandet enn i Norge. I et intervju i forbindelse
med Anders Fredriksens A-lisensoppgave i 2013 hevder han at når en kontringsmulighet
oppstår i utlandet, blir den langt oftere gjennomført med avslutning på mål siden de er mer
bevisste på hva som er en god mulighet eller ikke (Fredriksen, 2014).
Sakte oppbygning av spillet i etablert angrep står i sterk motsetning til hva ”Drillo” mener er
effektiv fotball. Norges landslag på 90-tallet var kjent for en gjennombruddshissig stil der det
ble brukt færrest mulig trekk mot etablert forsvar. Og mot lag i balanse innebar det lange
pasninger, både for å komme seg hurtigst mulig til motstanderens mål, men også for å
minimere risiko for å miste ball i farlige områder når egne spillere er på vei framover.
Deretter prøvde man å vinne andreballen for å kunne etablere ballkontroll i motstanderens
forsvarssone. I boken Effektiv fotball beskrives Norges gjennombruddshissige spillestil på
denne måten: ”Hos oss er ikke bare langpasningen dominerende, den er bortimot enerådende”
(Olsen, Larsen, & Semb, 1994, s. 25) Forfatterne argumenterte for korte angrep og lengre
pasninger (gjennombruddshissig stil) med at det var gode muligheter for å vinne tilbake ballen
høyt oppe i banen. I tillegg kunne man oppnå gunstige dødballsituasjoner langt inne på
motstanderens banehalvdel. Dessuten var det med på å redusere motstanderens mulighet til å
starte motangrep fra eget midtbaneledd. Videre ble det presentert undersøkelser som bekreftet
at ballbesittelse i egen forsvarssone er overvurdert, og at sjansen for å score uten at
motstanderen er borti ballen, var omtrent én promille (Olsen, Larsen, & Semb, 1994).
Statistikk fra VM-sluttspillene i 1982, 1986 og 1990 viser at antall pasninger forut for hver
scoring er tre (Olsen & Hauge, 2011). Det betyr at to tredjedeler av scoringene kom etter tre
eller færre trekk, mens en tredel kom etter såkalte lange angrep. I boken The Winning
Formula viser Charles Hughes sine statistiske analyser at majoriteten av scoringen i fotball
kom etter angrep med fem trekk eller færre (Hughes, 1990).
Denne forskningen er fra 80-tallet, og fotballen har utvilsomt utviklet seg siden den gang.
Rekdal er enig i at det er fullt mulig å få et brudd og skape gjennombrudd med en tidlig
bakromspasning for å overrumple motstanderen (slik som Leicester i Premier League i 201531

Angrep mot etablert forsvar

16), men som regel ser man disse 2-3 trekkene først mot slutten av kampene i og med at de
fleste lag har god balanse i angrep (Fredriksen, 2014). Rapportene fra de siste sluttspillene
bekrefter at lagene i internasjonal fotball i dag er ekstremt opptatt av å angripe med balanse. I
VM-rapporten fra 2010, utarbeidet av Norsk toppfotballsenter, kommer det fram med all
tydelighet at defensiv balanse var et prioritert område hos lagene:
Lag

I god balanse

I en viss ubalanse

I ubalanse

Spania

50,0 %

10,8 %

1,0 %

Nederland

45,8 %

16,2 %

1,2 %

Tyskland

47,4 %

15,1 %

4,1 %

Uruguay

56,4 %

14,1 %

1,9 %

Figur 14: Statistikk over balanseforholdene til de fire semifinale-lagene i det øyeblikket lagene mister ballen i
åpent spill. Kilde: (Norsk Toppfotballsenter, 2010)

Vi ser at de to finalistene var ytterst sjeldent i ubalanse ved balltap (kun 1% av gangene) og
det kan tyde på at ekstremt gjennombruddshissige lag har mistet et stort fortrinn med det
”Drillo” kalte for ”breakdown” (Olsen, Larsen, & Semb, 1994). Motstanderne får ikke like
mange og like store kontringsmuligheter som Norge fikk, og dro nytte av på 90-tallet. Dermed
er det rimelig å anta at det sjeldent oppstår kontringsmuligheter mot lag i stor numerisk
ubalanse. Det kan derfor ikke tolkes på en annen måte enn at det i dagens fotball stilles store
krav til spill mot etablert forsvar, noe som kan underbygges ytterligere med statistikk over
hvordan målene ble scoret både i nevnte verdensmesterskap, men også Champions League
2011 og VM 2014:
VM 2010

Etablert angrep

42,8%

Overgang

27,6%

Dødball

29,6%

Figur 15: Kilde: (Norsk Toppfotballsenter, 2010)

Champions League 2011

Etablert angrep

48%

Overgang

34%

Dødball

18%

Figur 16: Kilde: (UEFA)

32

Angrep mot etablert forsvar

VM 2014

Etablert angrep

43,3%

Overgang

28,7%

Dødball

28,1%

Figur 17: Kilde: (Norsk Toppfotballsenter, 2014)

Bayern München gjør i likhet med Barcelona mange spillvendinger. På 163 etablerte angrep
over fire kamper vendte de spillet 228 ganger (figur 21). Mye tyder derfor på at de ønsker å
tvinge motstanderen til å bruke mye energi på sette press på ballfører, komprimere, falle,
pushe og kollektivt flytte seg fra side til side, med den hensikt å skape og utnytte rom et annet
sted:

Figur 18.1: Lahm på høyre back har nettopp hatt ball, og Atletico har gjort sin velkjente komprimering hvor de
står ekstremt smalt. Dermed avgir de stort siderom, som Thiago Alcantara utnytter med en spillvending mot
motsatt back, Alaba (utenfor bildet). (Skjermdump Viasat Fotball)

33

Angrep mot etablert forsvar

Figur 18.2: Med hurtig vending av spill får Atletico problemer med å flytte seg raskt nok sidelengs. Atletico har
riktignok 1F og 2F på plass, men 3F rekker ikke komprimere godt nok. Venstreving, Ribery, som har beveget seg
innover i banen, velger å utnytte rommet mellom midtstopper og back. Ballfører, Alaba vender innover og sikter
seg inn i rommet Ribery er på vei inn i. (Skjermdump Viasat Fotball)

Figur 18.3: Ribery gjør et godt mottak, vender av stopper og gir seg selv en god scoringsmulighet. Dessverre for
Bayern, blir skuddet avverget av keeper, men definitivt et vellykket angrep. (Skjermdump Viasat Fotball)

Til tross for at gjennombruddet i dette tilfellet kom sentralt i banen, er det ved utnyttelse av
rom i sidekorridorene Bayern München skiller seg mest fra Barcelona. Mens Barcelona først
34

Angrep mot etablert forsvar

og fremst søker gjennombrudd sentralt, ønsker Bayern i større grad å skape gjennombrudd på
kantene. Med kantspillere som Ribery, Robben, Costa, Coman og Müller, i tillegg til backer
som både er villige og dyktige til å overlappe og underlappe, finnes det nok av
spisskompetanse til å utnytte store siderom med påfølgende innlegg. Om man legger til
Lewandowski, som sammen med Müller er dyktige på både timing på innløpene i boks, samt
gode avslutningsferdigheter på hodet, er det tydelig hvorfor laget ønsker å bryte gjennom et
etablert forsvar på denne måten. Statistikken viser at Bayern har mange pådrag fra ballfører.
Mats Hummels er riktignok dyktig til å avansere fram med ball fra sin midtstopperposisjon,
men pådragene kommer hovedsakelig fra nevnte kantspillere, som har sin spisskompetanse i å
utfordre 1v1. Ved vending av spill, ser vi at backene konsekvent kommer fram for å
overlappe:

Figur 19.1: Bayern har nettopp vendt spillet fra venstre til høyre. Ballfører Arjen Robben utfordrer 1F, mens
Lahm overlapper. 2F tvinges til å gjøre et valg; ta ut Lahm eller bli stående for å ta ut Robben hvis han skjærer
innover. (Skjermdump Viasat Fotball)

35

Angrep mot etablert forsvar

Figur 19.2: 2F velger å bli stående, og da kan en frispilt Lahm upresset slå et farlig innlegg. Müllers heading
blir avverget av keeper. (Skjermdump Viasat Fotball)

Det er omtrent lik fordeling mellom antall ganger ballfører velger å drible og når overlappen
blir brukt. Av Bayerns 30 vellykkede angrep har en tredjedel av dem inneholdt én eller flere
overlapper (figur 22). Dette er klart flere enn både Barcelona og Varegg, til tross for en kamp
mindre spilt. Overlapp resulterer ofte i et innlegg, og innlegg ser ut til å være et prioritert
våpen. På fire kamper hadde de over dobbelt så mange innlegg, og dobbelt så mange
vellykkede angrep som inneholdt innlegg enn de andre lagene (figur 22). Bayern München
bruker alltid kantspiller med ”feil” fot, det vil si at spilleren med venstrefot som primærfot
opererer på høyre kant og omvendt. På den måten kan de true to rom samtidig ved at
overlappen går i bakrom, mens kantspiller kan skjære innover i banen med ballen på
”godfoten” og skyte selv, drible, eller sende gjennombruddspasninger fra mellomrommet. Når
det forsøkes på gjennombrudd i bakrom, er det en vesentlig forskjell mellom å slå pasningen
fra framrom kontra mellomrom fordi sistnevnte har mye større sannsynlighet for å lykkes på
grunn av avstanden mellom avsender og mottaker. I tillegg vil den korte avstanden mellom
pasningslegger og førsteforsvarer (1F) gjøre det vanskelig for forsvareren å lese ballbanen og
bryte pasningen. På de 163 etablerte angrepene totalt har de forsøkt gjennombrudd fra
mellomrom 32 ganger. På fire kamper har Bayern 30 vellykkede angrep, og en av tre ganger
skapes det gjennombrudd fra nettopp denne posisjonen. Da skilles det ikke på om 2A er spiss,
kant eller indreløper, ei heller om det skjer på sidene eller sentralt i banen. Dette er muligens
36

Angrep mot etablert forsvar

ikke altfor høye tall, noe som kan bero på at motstanderen ofte er forberedt på denne styrken
til Bayern, og kanskje Robben spesielt:

Figur 20: Motstander med effektivt motspill. Mens 1F (forsvarer nærmest ballfører) går hardt på ballfører,
sørger 2F (innringet til venstre) for å ta ut rommet til overlappspilleren (Lahm), mens 2F (innringet til høyre)
nøytraliserer rommet Robben ønsker å bruke når han frakter ballen innover i banen. (Skjermdump Viasat
Fotball)

37

Angrep mot etablert forsvar

Antall angrep mot etablert forsvar: 163
Motsatte bevegelser
Drop spiss
Utfordre 1v1
Avslutning distanse
Avslutning slott
Gjenvinning/2.ball
Kantinngang
Langt oppspill/gj.vinning
Underlapp
Overlapp
Pådrag fra ballfører
Kombinasjoner/veggspill
Gj.brudd bakrom indreløper fra mellomrom
Gj.brudd bakrom indreløper fra framrom
Gj.brudd.bakrom ving fra mellomrom
Gj.brudd bakrom ving fra framrom
Gj.brudd.bakrom.spiss fra mellomrom
Gj.brudd.bakrom spiss fra framrom
Gj.brudd mellomrom
Innlegg
Vending av spill crosspasning
Vending av spill
0

20

40

60

80

100 120 140 160 180 200

Figur 21: Viser hva som karakteriserer Bayern Münchens angrep mot etablert forsvar over fire kamper.

Antall vellykkede angrep: 30
Motsatte bevegelser
Drop spiss
Avslutning distanse
Avslutning slott
Gjenvinning/2.ball
Kantinngang
Langt oppspill/gj.vinning
Underlapp
Overlapp
Pådrag fra ballfører/utfordre 1v1
Kombinasjoner/veggspill
Gj.brudd bakrom indreløper fra mellomrom
Gj.brudd bakrom indreløper fra framrom
Gj.brudd.bakrom ving fra mellomrom
Gj.brudd bakrom ving fra framrom
Gj.brudd.bakrom.spiss fra mellomrom
Gj.brudd.bakrom spiss fra framrom
Gj.brudd mellomrom
Innlegg
Vending av spill
0

10

20

30

40

50

60

70

Figur 22: Viser hva Bayern Münchens vellykkede angrep har inneholdt.

38

Angrep mot etablert forsvar

5.2.1 Oppsummering

Bayern München hadde klart flere angrep mot etablert forsvar enn tilfellet var for Rosenborg.
Årsakene til det er at Bayern München er mindre direkte og mindre villig til å spille framover.
Det kan bero på at laget heller prioriterer ballkontroll framfor å risikere et balltap med en
gjennombruddspasning med risiko. Dessuten er det stor kvalitetsforskjell på motspillet. Lag
som Atletico Madrid, Valencia, PSV, Mönchengladbach holder nok høyere nivå enn Sogndal,
Start, Bodø/Glimt når det gjelder balanse i angrep, omstillingsevne og forflytning. De
kommer raskere ned i lav blokk slik at Bayern München ofte blir ”tvunget” til å begynne på
nytt.

5.3

Barcelona i angrep

Antall kamper:

5

Antall etablerte angrep:

204

Antall vellykkede angrep:

37

Figur 23: Statistikk over Barcelonas fem kamper

Når man søker gjennombrudd (langs bakken), innebærer det et element av risiko. Det viste
seg tydelig i Rosenborgs angrepsspill der forsøk på gjennombrudd ofte endte med brudd. I
motsetning til RBK, ser det ut til at Barcelona-spillerne er meget bevisste i sine vurderinger
av gevinst mot risiko. Angrepsspillet kan fort virke omstendelig, siden ballen ofte går på tvers
og i støtte. Men det er åpenbart at det er en plan med det. Barcelona foretar ekstremt mange
spillvendinger, 343 ganger på totalt 204 angrep, både i bakre ledd og høyere opp i banen
(figur 24).

39

Angrep mot etablert forsvar

Antall angrep mot etablert forsvar: 204
Motsatte bevegelser
Drop spiss
Utfordre 1v1
Avslutning distanse
Avslutning slott
Gjenvinning/2.ball
Kantinngang
Langt oppspill/gj.vinning
Underlapp
Overlapp
Pådrag fra ballfører
Kombinasjoner/veggspill
Gj.brudd bakrom indreløper fra mellomrom
Gj.brudd bakrom indreløper fra framrom
Gj.brudd.bakrom ving fra mellomrom
Gj.brudd bakrom ving fra framrom
Gj.brudd.bakrom.spiss fra mellomrom
Gj.brudd.bakrom spiss fra framrom
Gj.brudd mellomrom
Innlegg
Vending av spill crosspasning
Vending av spill
0

50

100

150

200

250

300

350

400

Figur 24: Viser hva som er karakteristisk for Barcelonas angrepsspill mot etablert forsvar over fem kamper.

Antall vellykkede angrep: 37
Motsatte bevegelser
Drop spiss
Avslutning distanse
Avslutning slott
Gjenvinning/2.ball
Kantinngang
Langt oppspill/gj.vinning
Underlapp
Overlapp
Pådrag fra ballfører/utfordre 1v1
Kombinasjoner/veggspill
Gj.brudd bakrom indreløper fra mellomrom
Gj.brudd bakrom indreløper fra framrom
Gj.brudd.bakrom ving fra mellomrom
Gj.brudd bakrom ving fra framrom
Gj.brudd.bakrom.spiss fra mellomrom
Gj.brudd.bakrom spiss fra framrom
Gj.brudd mellomrom
Innlegg
Vending av spill
0

10

20

30

40

50

60

70

Figur 25: Viser hva Barcelonas vellykkede angrep har inneholdt.

40

Angrep mot etablert forsvar

Hva er grunnen(e) til at Barcelona anser det som nødvendig å vende spillet så ofte? Det kan
være flere årsaker til det. For det første er spillerne veldig selektive for når de forsøker seg på
et gjennombrudd. Ballbesittelse har høy prioritet. ”Så lenge vi har ballen, kan ikke det andre
laget score”, er et velkjent sitat fra Johan Cruyff. Cruyffs fundamentale endringer i klubbens
spillestil og tenkemåte sitter fortsatt godt i veggene på Camp Nou.
For det andre ønsker de å tvinge motstanderen til å forflytte seg kollektivt fra side til side,
sannsynligvis for å trette ut motspillerne slik at det blir større rom å spille i. Dette er
imidlertid en tankegang som ”Drillo” har vanskeligheter med å forstå. Ifølge ham er det
merkelig at lag som Spania er så opptatt av å spille på tvers slik at forsvaret får mange
anledninger til å hvile innimellom.
Hvis høyt press er kraftkrevende, så kan lavt press være rene hvilemodus. Mot en motstander som
er opptatt av å trille ball kan man bli stående og vente i bakre firer og knapt bruke en kalori. Faren
er at det går utover aggressiviteten. Det kan løses ved å bli enige om at man skal vente (og hvile!)
til ballen passerer et visst punkt, og der sette inn et superaggressivt press (Olsen & Hauge,

2011, s. 69)
”Drillo” ser altså ingen verdi i å spille mange trekk på tvers og i støtte. Motstanderne har
likevel stor respekt for Barcelonas angrepsstyrke og dermed opptatt av god konsentrering i sitt
forsvarsspill, spesielt sentralt i banen. Begrepet konsentrering handler om måten det
forsvarende lag gjennom press og sikring gjør rommet til ballfører mindre, samtidig som
forsvarsspillerne hindrer angriperne rom å spille i ved å forflytte seg mot ballføreren (Bergo,
Johansen, Larsen, & Morisbak, 2002). Å gjøre dette gjentatte ganger ser ut til å være
kraftanstrengende, for når Barcelona vender spillet fra side til side, setter det store krav til
motstanderen om raske forflytninger både individuelt og kollektivt, og samtidig opprettholde
presset på ballfører. Det er helt tydelig at motstanderen, inkludert den bakre firer, ikke alltid
er i stand til å opprettholde intensiteten i forflytningene når det går lang tid mellom hver gang
de oppnår brudd eller ballerobring. Dette gir Barcelona større gjennombruddsmuligheter fordi
motstanderen ikke makter å komprimere godt nok. Når de mister ballen, gjenvinnes den raskt,
noe de har vært kjente for. Det er fire hovedårsaker til hvorfor de er så gode i
gjenvinningsfasen:
1. God struktur og balanse i angrep sørger for korte avstander mellom spillerne ved balltap.
Med mange spillere rundt ballen er det alltid kort vei for 1F å komme opp i press. Det samme

41

Angrep mot etablert forsvar

gjelder for 2F. Dessuten slurves det sjeldent med offensiv markering slik at ballførers
pasningsvalg i lengderetning effektivt blir tatt ut.
2. Motstanderen blir spilt lave. Det gjør det vanskelig å vinne andreballer etter innlegg,
klareringer eller gjennombruddsforsøk i bakrom.
3. Rask i omstillingen. Ved balltap bruker spillerne svært kort tid på å omstille seg fra
angreps- til forsvarsmodus. På den måten får motspiller svært dårlig tid til både å orientere
seg og gjøre gode handlingsvalg.
4. Det er kraftanstrengende for motstander å jage ball i store perioder uten å få tak i den. Når
ballen vinnes, svikter ofte handling og handlingsvalg på grunn av slitne bein og hoder.
Et annet element som kan forsterke det fysiske kravet til motstander om forflytning, er
underlapping. Det betyr eksempelvis at de vender spillet til kant/back bredt i banen, og
back/indreløper truer bakrom gjennom å løpe forbi på innsiden istedenfor rundt ballfører (som
i en overlapp). Den bevegelsen drar med seg en motspiller, normalt en sentral midtbanespiller,
som må følge løpet. Deretter vender de spillet over på motsatt sidekorridor. Barcelona har
imidlertid svært få vellykkede angrep som inkluderer underlapping, kun to (figur 25). Det
beror på at de nesten konsekvent velger å avvise denne bevegelsen og heller vende spillet.
Gevinsten er imidlertid ”usynlig”. Det kan nemlig virke rart ikke å bruke gode bevegelser i
bakrom som kan skape gode gjennombrudd, men gevinsten ligger i at motstanderens
midtbane må brenne mye krutt ved å følge løpet, komprimere, for deretter pushe ut og
forflytte seg slik at de kan komprimere på nytt. Ved disse spillvendingene ser det ut til å være
en bevisst strategi å benytte seg av hele banebredden slik at motstanderen får så lang reisevei
som mulig i sideforflyttingen. Dermed legges grunnlaget for gjennombrudd ved en senere
anledning. De få gangene underlappen blir benyttet, fungerer det som et effektivt
overraskelsesmoment, da motstanderen forventer vending av spill.
For det tredje kan det se ut til å formålet med de hyppige spillvendingene er å skape
målsjanser via gjennombrudd sentralt i banen, ikke nødvendigvis på kantene. Dessuten skjer
ikke spillvendingene kun i det bakre ledd. Ofte søker de gjennombrudd i mellomrom, lar
motstander gjenopprette balanse og komprimere, før de vender spillet igjen. Over fem kamper
skaper Barcelona 82 gjennombrudd i mellomrom (figur 24), altså pasninger gjennom
motstanderens midtbane til en medspiller i mellomrom med kontroll. Istedenfor å forsøke å
opprettholde eller forsterke denne (delvise) ubalansen, velger de ofte å spille tilbake og vende
42

Angrep mot etablert forsvar

spillet mot motsatt sidekorridor. Ved å framprovosere stor forflytning hos motstanderen ved
hjelp av korte og ”sikre” pasningsvalg, minker risikoen for brudd imot og sannsynligheten for
å skape rom mellom spillerne i det forsvarende lags midtre- og/eller bakre ledd øker. Og det
er i disse rommene først og fremst Messi, men også Neymar og Suarez skal utnytte. Selv om
Josep Guardiola ikke lenger jobber i Barcelona, er det likevel relevant å nevne hans tanker i
boken Pep Confidential rundt dette med vending av spill for å oppnå gjennombrudd sentralt:
”For å oppnå det, måtte jeg lede midtbanefemmeren på villspor – flytte den rundt, riste på
den, introdusere nye forstyrrelser, narre den til å tenke at jeg kommer til å spille ballen bredt
igjen og så - Boom! – splitte dem med en stikker til en av spissene. Og det er det.” (Perarnau,
2014).

Figur 26.1: Bildet illustrerer hvordan Barcelona ønsker å bruke vending av spill for å skape gjennombrudd
sentralt. Celtic med en svært komprimert midtbane (av respekt for Barcelonas trussel i mellomrom) gir fra seg
mye siderom. Istedenfor gjennombrudd, velger Barcelona å vende spillet mot venstre back (nederst til venstre i
bildet). (Skjermdump Viasat Fotball)

43

Angrep mot etablert forsvar

Figur 26.2: Til tross for fem spillere i det bakre ledd, makter ikke Celtic å opprettholde tempoet i forflytningene
sidelengs. Dermed oppstår det rom i leddet. (Skjermdump Viasat Fotball)

Figur 26.3: Celtic er nå i posisjonell ubalanse. Med stor avstand i det bakre ledd, anser Barcelona dette som en
god mulighet for å skape gjennombrudd. (Skjermdump Viasat Fotball)

I situasjoner som dette viser Barcelona høy grad av gjennombruddshissighet, og ballfører
utnytter ofte løpene i bakrom eller rom i bakre ledd. Tallene på gjennombrudd fra enten
framrom eller mellomrom viser at katalanerne gjorde 190 forsøk på å komme seg forbi et
44

Angrep mot etablert forsvar

pressledd med pasning i lengderetning. Det er verdt å merke seg at gjennombruddspasninger
som blir spilt fra framrom og direkte i bakrom, kun blir benyttet når de befinner seg høyt i
banen. Derfor kan det ikke sammenliknes med Rosenborg sine bakromspasninger fra
framrom, siden deres pasninger oftest kommer fra spillere i det bakre ledd, som dessuten blir
slått mye lavere i banen. Hos Barcelona ser man vært sjeldent slike pasninger fra midtstreken,
selv om de enhver tid har spillere som truer bakrom. Rommene trues konstant, men ballfører
velger som regel den ”sikre” pasningen.

5.3.1

Oppsummering

Barcelonas angrepsspill mot etablert angrep kjennetegnes ved to nøkkelelementer:
Ballkontroll og vending av spill. Laget prioriterer ballbesittelse høyt, men ballbesittelse er nok
ikke et mål i seg selv. Riktignok er det visse situasjoner hvor de kun ønsker å beholde ballen,
som når de for eksempel vil trygge en ledelse, men ballbesittelse er først og fremst et middel
for å skape gjennombrudd. Ønsket om

gjennombrudd er like stort som hos et

gjennombruddshissig lag, de foretrekker bare å bruke litt mer tid og ta noen omveier i form av
hyppige vendinger av spill. Når laget mister ballen, vinner de den ofte raskt tilbake.
Barcelona-spillerne viser en enorm forståelse av timingen i pasningsspill og bevegelse når de
flytter motspillerne opp, ned og sidelengs. Poenget med spillvendingene er altså å gi 1F
anledning til å komme opp i press for å utnytte rommet bak. Er 2F og 3F raske nok i
forflytningene for komprimering slik at sikringen kommer tidsnok på plass, velger man å
flytte ballen på tvers (der det oppstår rom når motstander komprimerer) slik at neste ballfører
kan prøve på det samme. Hver gang ballen flyttes fra en spiller til en annen må altså
motstanderen justere i forsvar gjennom hyppig pumping og stadige skifter mellom 1F og 2F.
Dette krever konsentrasjon, intensitet og aggressivitet, noe som kan antas å være ekstremt
vanskelig å opprettholde over tid. ”Drillo” hevder at det forsvarende lag får det enkelt ved å
hvile i forsvar når Barcelona spiller pasninger på tvers. Analysene og bildene fra disse fem
kampene tyder på noe annet.

45

Angrep mot etablert forsvar

5.4

Varegg i angrep

Antall kamper:

5

Antall etablerte angrep:

191

Antall vellykkede angrep:

32

Figur 27: Statistikk over Vareggs fem kamper

Med tanke på at spillet i lavere divisjoner i stor grad er preget av hyppigere ballvekslinger, har
Varegg relativt mange angrep mot etablert forsvar (191) (figur 27). Likevel burde det vært
mange flere. Forklaringen på det er todelt; som Rekdal og Hansen påpekte, er den generelle
holdningen i norsk fotball at man må komme seg raskest mulig framover (Fredriksen, 2014). I
tillegg er det viktig å unngå brudd i bearbeidingsfasen slik at motstanderen får
kontringsmuligheter fra svært ugunstige posisjoner. I motsetning til trenden i internasjonal
toppfotball innen sakte oppbygging av spill mot lav blokk, og viktigheten av å ta kontroll og
verne om ballen når det ikke finnes åpenbare muligheter for kontring, ser det ikke ut til at
terskelen for å gi fra seg ballen er like høy i breddefotballen. De aller fleste lagene på dette
nivået ikke er spesielt opptatt av sakte oppbygging av spillet. Årsaken til det ligger nok i den
godt forankrede norske fotballkulturen etter ”Drillo”-tiden på 90-tallet, men det kan også ha
noe med spillernes ferdigheter å gjøre. Tanken om at man ikke er gode nok til å skape
ubalanse ved hjelp av sakte oppbygging, kombinert med frykten for å gjøre feil og få brudd
imot er nok dominerende. Uansett er ønsket om å komme seg framover mot motstanderens
mål sterkt, uavhengig om man har kontroll eller ikke (balanse, struktur, posisjonering etc.).
Enhver antydning til ubalanse skal utnyttes, noe som resulterer i hyppige balltap slik at spillet
bølger mye fram og tilbake. Til en viss grad er Varegg delaktig i at dette skjer, men med mer
bevissthet og dyktighet rundt vurderingen av motstanderens balanseforhold etter ballerobring,
kunne man oppnådd flere etablerte angrep, uten at det behøver å være et mål i seg selv.
En annen årsak til at tallet på etablerte angrep burde vært høyere, ligger i at motstanderne ofte
ligger i delvis etablert forsvar når de egentlig burde ligget i etablert, mye på grunn av at
mange av lagene er strukturelt udisiplinerte/udyktige. Disse tilfellene har derfor ikke blitt
registrert som angrep mot etablert forsvar. Sammenliknet med fotball på europeisk toppnivå,
er det stor forskjell på kvalitet/disiplin når det gjelder frontleddets forflytningsevne. Dette
presseleddet blir lett spilt ut, og mens resten av blokken faller ned i banen for å dekke de
46

Angrep mot etablert forsvar

farligste rommene, unnlater spissen(e) å falle tilsvarende for å holde blokken konstant. Det
samme gjelder i omstillingssituasjoner når bakre og midtre ledd faller ned i lav blokk, og
frontleddet viser liten interesse for å gjøre det samme. Konsekvensen blir at lagene ofte ligger
i delvis etablert istedenfor etablert forsvar.

Figur 28: Hvitt lag i delvis etablert forsvar. Mens resten av laget har lagt seg i lav blokk, viser frontledd ingen
tegn til å bidra. Dermed kan Varegg enkelt vende spillet og skape to-mot-en på kant eller uhindret sette press på
andre pressledd.

Figur 29: Til sammenlikning kan vi se hvordan Atleticos frontledd nøytraliserer framrom 1. Det gjør at andre
pressledd kan konsentrere seg mer om å stenge mellomrom. (Skjermdump Viasat Fotball)

47

Angrep mot etablert forsvar

Figur 30: Her kan Varegg uhindret sette press på andre pressledd og skape posisjonell ubalanse. Angrepet
ender med scoring tre trekk senere.

Vi har sett at både Bayern München og Barcelona bygger opp spillet sakte fordi de først og
fremst prioriterer ballkontroll. I tillegg gir sakte oppbygning en fordel ved at spillerne får tid
til å posisjonere seg i de definerte utgangsposisjonene før de begynner å tenke gjennombrudd.
Og nettopp dette med å bruke flere trekk i oppbygningen er et nøkkelprinsipp for Guardiola. I
boken Pep Confidential utdypes hans prinsipp om 15 trekk, som refererer til de 15 pasningene
som laget gjør i oppbygningen etter ballerobring og motstanderen har organisert seg i etablert
forsvar. Han presiserer her at ballbesittelse ikke er hovedhensikten. Ved å bruke lang tid i
oppbygningen ved hjelp av sikkert pasningsspill får spillerne tid til å finne sine offensive
posisjoner før de kan flytte seg framover som en enhet. Laget får dermed på plass den
offensive strukturen, mens motstanderen må jage ball og samtidig miste sin defensive
struktur. I tillegg til å ha posisjonert seg gunstig med tanke på gjennombrudd, er laget
dessuten forberedt ved et eventuelt balltap i form av korte avstander og rikelig med folk rundt
ball, samt god offensiv markering. Dermed gis det gode vilkår for å gjenvinne ball raskest
mulig siden laget har flyttet seg såpass langt opp og samlet. På den måten kveler de
kontringene før de i det hele tatt får utviklet seg (Perarnau, 2014).
Selv om man skal ta de kontringene som oppstår, har ønsket om å beholde ballen etter en
omstillingssituasjon vært et fokusområde for Varegg de to siste sesongene. I analysen har det
gitt seg utslag i både mange etablerte angrep, men også en relativt høy andel spillvendinger
48

Angrep mot etablert forsvar

når man vet at spillet bølger mye mer fram og tilbake på breddenivå. 93 vendinger totalt betyr
i underkant av 20 i hver kamp (figur 31), noe som er betydelig færre enn Bayern München og
Barcelona, men omtrent likt som Rosenborg.

Antall angrep mot etablert forsvar: 191
Motsatte bevegelser
Drop spiss
Utfordre 1v1
Avslutning distanse
Avslutning slott
Gjenvinning/2.ball
Kantinngang
Langt oppspill/gj.vinning
Underlapp
Overlapp
Pådrag fra ballfører
Kombinasjoner/veggspill
Gj.brudd bakrom indreløper fra mellomrom
Gj.brudd bakrom indreløper fra framrom
Gj.brudd.bakrom ving fra mellomrom
Gj.brudd bakrom ving fra framrom
Gj.brudd.bakrom.spiss fra mellomrom
Gj.brudd.bakrom spiss fra framrom
Gj.brudd mellomrom
Innlegg
Vending av spill crosspasning
Vending av spill
0

20

40

60

80

100

120

Figur 31: Viser hva som er karakteristisk for Vareggs angrepsspill mot etablert forsvar over fem kamper.

Likevel må det tas i betraktning at Varegg hadde 191 angrep mot etablert forsvar, mot
Rosenborgs 99. Det betyr at Rosenborg vender spillet oftere, målt i antall angrep. Imidlertid
ser vi at Varegg får mye ut av spillvendingene i form av mange gjennombrudd i mellomrom.
Vending av spill er et middel for å spille av første pressledd og videre skape posisjonell
ubalanse når midtre ledd (midtbane) blir satt under press. Når 1F (spiller fra midtre ledd)
setter press på ballfører, åpnes det rom rundt og bak denne spilleren hvis 2F og 3F ikke
komprimerer raskt nok. Går forflytningen hurtig nok til å nøytralisere disse rommene, kan det
gjøres en ny spillvending slik at motstanderen må gjenta prosessen. Hvis ikke gjøres det et
forsøk på gjennombrudd.
49

Angrep mot etablert forsvar

Figur 32: Her ser vi at ballfører setter press på andre pressledd. Rødt lag har ikke rukket å få på plass
sikringen, noe som betyr en god mulighet for gjennombrudd i mellomrom.

Ballfører kan, som i dette tilfellet, skape ubalanse hos motstander med en enkel pasning som
et resultat av flere spillvendinger i bearbeidelsesfasen. Ved hjelp av enkle pasninger på tvers
har man ”flyttet” første pressledd fra side til side og til slutt fått frispilt en midtbanespiller.
Slike tversoverpasninger på egen halvdel er det ”Drillo” vil kalle unødvendig fordi det gir
ingen fremdrift, og motstanderen kan ligge og ”hvile” (Olsen & Hauge, 2011). Dessuten vil
motstanderen kunne sette i gang en kontring fra svært gunstig posisjon hvis de vinner ballen.
Han kan ha rett i at slike pasninger på egen halvdel isolert sett gir liten framdrift. Spesielt
omstendelig blir det når man ikke lykkes med pasningsspillet, eller at pasningsspillet blir så
urytmisk slik at første pressledd får små problemer med å forflytte seg og opprettholde
balansen. Målet er imidlertid å få flyt i vendingene med den hensikt å spille av første
pressledd slik at man kommer i posisjon for å skape gjennombrudd ved et senere tidspunkt,
slik som på bildet over. I den forstand er det ikke antall spillvendinger som er avgjørende, det
er kvaliteten på vendingene som teller.
Et annet fokusområde for Varegg har vært pådrag fra ballfører i bearbeidingsfasen. Det
innebærer at spilleren som frispilles må tore å avansere fram med ball når første pressledd
ikke er i stand til å sette tilstrekkelig press. På den måten kan andre pressledd utfordres og
tvinges til å agere (press, komprimering) (figur 33).
50

Angrep mot etablert forsvar

Figur 33: Første pressledd er ute av posisjon. Da skal ballfører avansere hurtig fram og å sette press på andre
pressledd. 1F skal tvinges til å gjøre et valg, noe som igjen avgjør ballførers handlingsvalg.

Disse enkle kortpasningene i bearbeidingsfasen er i teorien et ekstremt simpelt prinsipp, men
samtidig vanskelig i praksis fordi det krever en enorm forståelse av timingen i pasningsspill
og bevegelse. Dessuten er kunsten å slippe ballen i rett øyeblikk en stor utfordring, spesielt for
spillere på breddenivå. Dette laget har imidlertid mange spillere, spesielt offensivt som
behersker disse utfordringene på dette nivået. Lykkes det ikke, er man sårbare for kontringer
imot.
Dataene fra analysen forteller at antall pådrag fra ballfører (103) er høyt, (figur x). I
motsetning til Rosenborg og Bayern München, kommer pådragene hovedsakelig fra en spiller
sentralt i banen (som på bildet over). Dette henger definitivt sammen med det høye antallet
gjennombrudd i mellomrom. På 191 angrep gjør Varegg forsøk på den type gjennombrudd 98
ganger (figur x). Av 32 vellykkede angrep, kommer 25 av dem som følge av et gjennombrudd
i mellomrom (figur x). Det betyr at 78% av Vareggs vellykkede angrep kommer som følge av
et gjennombrudd i mellomrom, først og fremst sentralt i banen. Dette er i tråd med
Toppfotballsenterets konklusjoner fra VM 2010 om at de lagene som kom lengst i turneringen
brukte overtaket i ballinnehav til å skape flere gjennombrudd i kampen (Norsk
Toppfotballsenter, 2010).
51

Angrep mot etablert forsvar

En annen årsak til at tallet på gjennombrudd i mellomrom er såpass høyt sammenliknet med
Rosenborg, Bayern München og Barcelona, ligger i motspillet. Sammenliknet med europeisk
toppfotball har motstanderen i 3. divisjon svakere defensiv struktur. De ulike pressleddene har
ofte stor avstand, spesielt mellom første- og andre pressledd. I tillegg er forflytningene såpass
svake at vilkårene for gjennombrudd er større på lavere nivå. Det kan bety at der ligger en
potensielt stor gevinst ved å være dyktige i denne fasen av spillet, større enn på toppnivå.
Ifølge Per Joar Hansen er intensiteten i forsvarsspillet internasjonalt mye større (Fredriksen,
2014). Det innebærer at de er i stand til å dekke flere og større rom, i tillegg til at de er bedre
og raskere til å gjenopprette balanse. Spillere på toppnivå er både klokere og hurtigere i
forflytningene, og de er dyktigere til å holde en sentrert og god blokk i større grad konstant
som gjør det vanskelig å få totalgjennombrudd ved hjelp av én, to eller tre pasninger
(Fredriksen, 2014).

Antall vellykkede angrep: 32
Motsatte bevegelser
Drop spiss
Avslutning distanse
Avslutning slott
Gjenvinning/2.ball
Kantinngang
Langt oppspill/gj.vinning
Underlapp
Overlapp
Pådrag fra ballfører/utfordre 1v1
Kombinasjoner/veggspill
Gj.brudd bakrom indreløper fra mellomrom
Gj.brudd bakrom indreløper fra framrom
Gj.brudd.bakrom ving fra mellomrom
Gj.brudd bakrom ving fra framrom
Gj.brudd.bakrom.spiss fra mellomrom
Gj.brudd.bakrom spiss fra framrom
Gj.brudd mellomrom
Innlegg
Vending av spill
0

5

10

15

20

25

30

Figur 34: Viser hva Vareggs vellykkede angrep har inneholdt

52

Angrep mot etablert forsvar

5.4.1

Oppsummering

Til å være breddefotball har Varegg relativt mange etablerte angrep, noe som sier en del om
kampbildet i kampene i 3. divisjon. Motstanderen går raskt ned i lav blokk og overlater
banespillet til Varegg. En annen medvirkende faktor er ønsket om å prioritere ballkontroll
etter en omstillingssituasjon istedenfor et forhastet kontringsforsøk, vel vitende om at et slikt
fokus kan føre til at man overser kontringsmuligheter som faktisk er gode, og som burde tas.
Vending av spill med pådrag fra ballfører er et hyppig brukt virkemiddel for å skape ubalanse
mot et lag i lav blokk, noe som fører til at man lykkes med mange gjennombrudd i
mellomrom, hovedsakelig sentralt. En viktig årsak til det, er at motstanderne ofte er dårlig
organisert med store avstander både mellom ledd og i ledd. I tillegg ser vi at trege
forflytninger gir mange muligheter for gjennombrudd. I den sammenheng har Varegg svak
gjenvinningsstatistikk basert på antall etablerte angrep, noe som kan ha noe med strukturen i
angrep å gjøre. Bedre struktur i angrep kunne gitt flere gjenvinninger, som igjen kunne
resultert i flere gjennombrudd og flere vellykkede angrep/mål. Vareggs angrepsspill baseres
for det meste på gjennombrudd sentralt. Sidekorridorene utnyttes i mindre grad, til tross for at
halvparten av de vellykkede angrepene inneholder ett eller flere innlegg. Bruk av overlapp og
underlapp er ikke fremtredende i Vareggs angrepsspill.

6

Konklusjon
Som følge av banestørrelsen og antall spillere på banen vil det i prinsippet alltid finnes rom for
angriperne å spille i. Det vil være umulig for laget i forsvar å ha kontroll på samtlige rom på
banen, og derfor vil laget som har ballen, kunne utnytte dette. Problemstillingen er heller hvilke
rom som er hensiktsmessig å utnytte, om det er mulig, og i så fall på hvilken måte de kan utnyttes.

(Ferdighetsutvikling i fotball – handlingsvalg og handling, 2002)
I denne oppgaven har vi sett på hvilke rom henholdsvis Rosenborg, Bayern München,
Barcelona og Varegg har prioritert i sitt angrepsspill mot lag i etablert forsvar, og på hvilke
måter de har valgt å utnytte disse rommene. Gjennom en analyse av totalt 19 fotballkamper,
kan det konkluderes med at samtlige lag prøver på mye av det samme. Samtidig finnes det en
del variasjoner. Forskjellene går på både kvalitet og kvantitet.
53

Angrep mot etablert forsvar

6.1

Kjennetegn på lagenes angrepsspill mot etablert forsvar

Det tydelig at samtlige fire lag følger trenden i dagens fotball om å bruke lang tid i
oppbygningen når motstander har etablert seg i lav blokk. Selv om Bayern München og
Barcelona bruker vesentlig mer tid og flere trekk, kan man samtidig si at både Rosenborg og
Varegg gjør det samme, men da i norsk målestokk. For å skape ubalanse mot en motstander i
lav blokk, ser det ut til at lagene har ett viktig virkemiddel til felles, nemlig vending av spill.
Mens Rosenborg og Varegg vender spillet relativt ofte i sine respektive ligaer, er både Bayern
München og Barcelona på sin side ekstreme med omtrent 50 spillvendinger per kamp. Disse
lagene prioriterer ballkontroll og ballbesittelse høyt, og er derfor ekstra bevisste og dyktige på
balansevurdering av motstander før det søkes etter å skape gjennombrudd. Dessuten kan det
virke som at hensikten med vending av spill er å trette ut motstanderne for å gi seg selv bedre
vilkår for gjennombrudd, enten senere i angrepet eller i kampen.
Det er imidlertid en vesentlig forskjell mellom hva Bayern München og Barcelona ønsker å få
ut av spillvendingene. Hos Barcelona tyder det på at de primært ønsker å oppnå
gjennombrudd sentralt slik at spillere som Messi og Neymar kan rettvendes i mellomrom.
Dette oppnås ved å overbefolke den sentrale midtbanen og samtidig tvinge motstanderen til å
komprimere hardt. Deretter vender de spillet hyppig i håp om at motstanderens forflytninger
skal falle i intensitet, samtidig som at den defensive strukturen svekkes. De gangene
Barcelona lykkes med dette, viser det seg å være fysisk (og kanskje mentalt) krevende for det
forsvarende lag, noe som står i sterk kontrast til ”Drillo”s påstand om at man kan hvile i
forsvar mot ekstremt ballbesittende lag. Bayern München prioriterer på sin side å skape tomot-én- eller to-mot-to-situasjoner på kant. Laget besitter spisskompetanse som gjør det
naturlig å søke gjennombrudd på kantene. Med spillere som Arjen Robben, Franck Ribéry,
Douglas Costa og Kingsley Coman har de ikke bare dobbel dekning i disse posisjonene, de
har i tillegg spillere som har sine styrker 1v1 offensivt. I motsetning til Barcelona er Bayern
München mer villige til å gjøre pådrag/utfordre 1F fra kantposisjon, støttet av overlapp eller
underlapp. På den måten får kantspiller valget mellom å skjære innover i banen eller benytte
seg av overlappen. Og det er spesielt ved overlapp med påfølgende innlegg at Bayern
München skaper flesteparten av sine målsjanser.
Rosenborgs angrepsspill har noen likhetstrekk med Bayern München. En stor andel av deres
vellykkede angrep kommer som følge av pådrag av ballfører fra kantposisjon med påfølgende
54

Angrep mot etablert forsvar

overlapp og innlegg. Å få sine indreløpere rettvendt i mellomrom, for deretter søke
gjennombrudd på kant ved hjelp av gode relasjoner med back og ving, ser ut til å være et klart
mønster. Mye tyder på at Rosenborg-spillerne har klart definerte roller i det offensive spillet,
og er slikt sett mer ”bundet” av det enn det Bayern München og Barcelona er, som i større
grad gir sine offensive spillere frihet til å spille på intuisjon framfor fastlagte mønstre, spesielt
på øvre tredjedel av banen. Rosenborg er også opptatt av å vende spillet, men disse
vendingene skjer stort sett i bakre ledd, og de ser heller ikke ut til å ha voldsomt stor effekt.
Vendingene i bakre ledd ender ofte med bakromspasning på indreløper slått fra framrom.
Dette medfører riktignok en del balltap, men Rosenborg er svært bevisste og dyktige på
gjenvinning. Gjenvinning og gode relasjoner på kant ser ut til å være Rosenborgs største
suksessfaktorer.
For Varegg sin del, er det også både likheter og ulikheter med topplagene. Kvalitetsforskjellen
er naturlig nok stor, men det har likevel liten relevans fordi motspillet er tilsvarende svakt.
Vending av spill og sakte oppbygning, er en sentral del av angrepsspillet, til tross for at man, i
likhet med Rosenborg, har et noe sterkere ønske om å komme seg framover enn Bayern
München og Barcelona. Spillet vendes ikke like ofte, men Varegg får til gjengjeld mye ut av
vendingene sine i form av mange gjennombrudd sentralt, og majoriteten av målsjansene har
kommet som et resultat av dette. Dette har sammenheng med at motstanderne har svak
forflytningsevne og dårlig struktur, men også fordi Varegg er bevisste på at ballfører må tore
å gjøre pådrag for å kunne åpne opp rom andre steder. 103 pådrag på fem kamper bekrefter
det.

6.2

Alle veier fører til Rom

”Alle veier til Rom” er et velkjent uttrykk som refererer til det vel utbygde veisystemet som
gikk fra Romas sentrum til alle deler av riket under Romertiden. I denne sammenheng kan
man slå fast at det finnes mer enn én vei til mål. Med analyser fra 80- og 90-tallet har ”Drillo”
vist at de fleste mål scores etter 3-5 trekk, og at effektiv fotball handler om å komme seg til
motstanderens mål så hurtig som mulig. I dagens fotball er sakte oppbygning av
angrepsspillet blitt en trend, her representert ved Bayern München og Barcelona, men
samtidig har vi sett at det går an å lykkes med direkte og gjennombruddshissig fotball uten for
mye vekt på ballbesittelse (Leicester og Atletico Madrid). Det viser at man kan skape
55

Angrep mot etablert forsvar

ubalanse og opprettholde ubalanse hos motstander på flere måter. Fordelene med spill hurtig i
lengderetning og utstrakt bruk av langpasninger, er mindre sannsynlighet for å miste ball i
farlige situasjoner, dødballer og gjenvinning kan finne sted i gunstige posisjoner. Imidlertid er
hyppige balltap en logisk konsekvens. Dessuten kan det være krevende fysisk og mentalt å
måtte jage ball mer enn man har den. Argumentene for sakte oppbygning er muligheten for å
finne den offensive strukturen slik at man kan angripe som en enhet og samtidig ha gode
vilkår for gjenvinning. Ulempen er at balltap kan få store konsekvenser i form av gode
kontringsmuligheter for motstander. Rosenborg og Varegg, som må sies å ha lyktes godt med
sitt angrepsspill på sine respektive nivåer, kan plasseres omtrent midt på skalaen mellom høy
grad av gjennombruddshissighet og en ekstremt ballbesittende stil.
Når det gjelder hvilke rom som er mest hensiktsmessig å utnytte for å skape ubalanse, ser vi
også her at det er flere veier til mål. Mens Barcelona og Varegg skaper majoriteten av sine
målsjanser etter gjennombrudd sentralt i banen, lykkes Bayern München og Rosenborg godt
med sine forsøk på gjennombrudd i sidekorridorene. Barcelona og Bayern Münchens gode
enkeltspillere gir rom for at spillerne kan bruke sin kreativitet og intuisjon for å skape
ubalanse, mens Rosenborg viser at et godt kollektiv kan kompensere for ekstremferdigheter.

6.3

Konsekvenser for egen trenerpraksis

Å studere Rosenborg, Bayern München og Barcelonas angrepsspill har bidratt til økt
bevisstgjøring av styrker og svakheter rundt midt eget lags angrepsspill, men også en
bevisstgjøring på hva jeg som trener vektlegger i treningshverdagen. Først og fremst har jeg
fått bekreftet mine tanker om at dagens fotball setter høye krav til spill mot etablert forsvar.
Man kan ikke basere spillet sitt på kun stram organisering og kontringer, selv om det også er
nødvendig å beherske.
Hva slags kjøreregler skal vi ha for spill mot etablert forsvar? Hvordan skal vi vektlegge
bestemte bevegelsesmønstre og faste trekk opp mot det å overlate angrepsspillet til spillernes
intuisjon? Vi har sett at de beste lagene baserer spillet sitt i stor grad på intuisjon, mens
Rosenborg sverger til et sterkt kollektiv. Ulempen med å fokusere for mye på bestemte trekk i
angrepsspillet er at det lett kan bli statisk og forutsigbart. Angrepsspill skal være fleksibelt,
uforutsigbart, overraskende og spennende. Da mener jeg det kan være lurt å la spillerne få lov
56

Angrep mot etablert forsvar

til å utfolde seg og bruke deres kreative evner, men innenfor visse rammer. Det kan for
eksempel bety at man bruker faste bevegelsesmønstre i bearbeidingsfasen, for så å overlate til
spillernes individuelle vurderinger og intuisjon når man har kommet inn på siste tredjedel. Det
viktigste er at vi holder fast på filosofien, jobber med å få inn de grunnleggende prinsippene
for angrepsspill, og så la spillerne utfolde sin kreativitet innenfor grunnprinsippene.
Det jeg har lært mest av i arbeidet med denne oppgaven er omstillingsfasene, spesielt fra
angrep til forsvar. Omstillingssituasjoner fra angrep til forsvar eller forsvar til angrep er
nemlig noe som forekommer vesentlig hyppigere enn antall angrep mot etablert forsvar. Det å
være i stand til å vurdere motstanderens balanseforhold etter omstillingen fra forsvar til
angrep og vekte muligheten for tidlig kontring opp mot ballkontroll er en av de store
forskjellene mellom oss og de beste lagene i verden. Selvsagt har de spillere med tekniske
ferdigheter av en helt annen kaliber, men jeg ser ingen grunn til at vi ikke kan bli like dyktige
omstillingsfasene. I praksis betyr det å kunne implementere dette elementet (omstilling) inn i
treningen mot etablert forsvar. Hensikten er å øke bevisstgjøringen på når det er
hensiktsmessig å forsterke en viss ubalanse hos motstander, og når man bør avstå og heller
prioritere ballkontroll.
Når det velges ballkontroll, handler det om å bruke de virkemidlene som er hensiktsmessige
basert på parametere som styrkeforhold mellom lagene, styrker og svakheter hos
enkeltspillere, spillertyper på eget lag, kampklima, resultat, tid på klokken osv. Vi har sett at
Bayern München og Barcelona prioriterer gjennombrudd i ulike rom, og til en viss grad
bruker ulike virkemidler. Jeg kan ikke se noen grunn til ikke å la seg inspirere av begge lags
tilnærminger. Ønsket er ikke å kopiere, men å bli mer uforutsigbare for våre motstandere. Vi
skal fortsette å være dyktige på gjennombrudd sentralt, men vi skal også kunne benytte
sidekorridorer hvis motstander tvinger oss til det. Vi kommer til å bruke lang tid i
oppbygningen hvis det er nødvendig, men samtidig ønsker vi å være gjennombruddshissige
når forholdene tilsier det.
Vending av spill har vi sett kan være effektivt. Til tross for at ”Drillo” mener at såkalt
”ineffektiv” balltrilling er en stor fordel for det forsvarende lag, mener jeg tvert imot det er
mye å vinne på det fordi spillernes forflytning- og komprimeringsevne på breddenivå er mye
lavere enn på toppnivå. Men hva når motspillet er så godt at sakte oppbyggende spill ikke
fungerer? På kort sikt vil det være naturlig å spille mer direkte, for eksempel i korte perioder
av en kamp, men i det lange løp mener jeg det ligger mer utvikling i å spille en type fotball
57

Angrep mot etablert forsvar

som innebærer risiko med ball og mindre risiko uten ball framfor risiko uten ball og mindre
risiko med ball. Risiko i den forstand at balltap ofte skjer i ugunstige posisjoner, men for oss
handler ballinnehav, som sagt innledningsvis, om muligheter det gir oss i angrepsspillet, ikke
risiko. Dette er en av mine hovedprinsipper i min fotballfilosofi, og disse prinsippene deler
jeg opp i underprinsipper og under-underprinsipper når jeg designer treningsøvelser.
Utviklingspotensialet vårt går ut på gjøre spillvendingene hurtigere med større balltempo. Da
er det naturlig å bryte det ned slik at vi jobber med momenter som jeg anser som viktige for å
beherske sakte oppbygning. Et nøkkelmoment i den sammenheng er offensiv persepsjon
(orientering i forkant). Dette er helt avgjørende for hvordan vi behersker andre sentrale
momenter som ballsikkerhet, balltempo, motsatte bevegelser og balansevurdering, for å nevne
noen.
I omstillingen fra angrep til forsvar handler det om å gjøre en rask kollektiv vurdering på om
gjenvinning/kvele motstanderens kontring eller komme på plass i en organisert
utgangsposisjon for kollektivt press er det mest hensiktsmessige. Bayern München og
Barcelona vinner ofte ballen raskt tilbake, noe som viser seg ikke å være tilfeldig. Her ligger
det en del momenter som vi både kan og bør adoptere. Selv om disse lagene har spillere i
verdensklasse i alle posisjoner, behøver ikke det bety at vi ikke kan oppnå samme struktur og
balanse i angrep. ”Def. i off.”-mentalitet er et begrep som skal være gjeldende i tiden
framover. Vi skal utvikle vår evne til å tenke defensivt ved ballbesittelse for å muliggjøre
tidlig gjenvinning eller hindring av motstanders kontraangrep.
Til slutt vil jeg nevne at man aldri skal undervurdere det å ha det artig med fotballen. Etter
min mening er det en klar forutsetning for å oppnå utvikling. Jo høyere nivå, desto mer
alvorlig blir det. Da er det viktig at spillerne finner treningshverdagen både givende og
inspirerende. Jeg har fortsatt til gode å møte en fotballspiller som synes det er gøyere å løpe
etter ball enn å ha ball.

58

Angrep mot etablert forsvar

7

Litteraturliste

Andreassen, K., & Wadel, C. (1989). Ledelse, teamarbeid og teamutvikling i fotball og arbeidsliv.
Flekkefjord: Seek a/s.
Bangsbo, J., & Peitersen, B. (2002). Defensive Soccer Tactics. Human Kinetics.
Bangsbo, J., & Peitersen, B. (1997). Det gode hold. Hovedland.
Bergo, A., Johansen, P., Larsen, Ø., & Morisbak, A. (2002). Ferdighetsutvikling i fotball - handlingsvalg
og handling. Oslo: Norges Fotballforbund.
Brantsæter, T. (2016). Internasjonale trender. Fotballtreneren (3), s. 72.
Carlsen, K. H. (2000). Fotballforkids.no. Hentet 10 09, 2016 fra Ballbesittelse og effektivitet - En
kampanalyseundersøkelse
av
Norge
og
deres
motstandere
i
angrep:
http://fotballforkids.no/fagartikler/fotballkunnskap/content/text_8505f38d-d12d-4e72-85ab707e16c4a572/1357896136581/ballbesittelse_og_effektivitet.pdf
Dalland, O. (2012). Metode og oppgaveskriving. Gyldendal akademisk.
Dreier, S., Morisbak, A., & Skarsfjord, T. (2009). Fotballferdigheten. Oslo: Akilles.
Eggen, N. A. (1999). Godfoten: samhandling - veien til suksess. Aschehoug.
FIFA. (u.d.). Fifa.com. Hentet 11 04, 2016 fra Technical Study Group
http://www.fifa.com/about-fifa/official-documents/development/technical-study-groupreports/index.html?intcmp=fifacom_hp_module_news

Report:

Fredriksen, A. (2014). Fotball.no. Hentet 10 09, 2016
https://www.fotball.no/trener/uefa-a-lisens/uefa-a-lisens-oppgaver/

A-lisens:

fra

UEFA

Halvorsen, K. (2008). Å forske på samfunnet: en innføring i samfunnsvitenskapelig metode. Cappelen
Akademisk.
Hellevik, O. (1977). Forskningsmetode i sosiologi og statsvitenskap. Universitetsforlaget.
Holme, I., & Solvang, B. (1993). Metodevalg og metodebruk. Oslo: Tano.
Holter, H., & Kalleberg, R. (1996). Kvalitative metoder i samfunnsforskning. Oslo: Universitetsforlaget.
Hughes, C. (1990). The Winning Formula. Collins.
Jones, R., & Tranter, T. (1999). Soccer Strategies - defensive and attacking tactics. Redswain.
Jordet, G. (2006, 08 23). Perceptual Training in Soccer: An Imagery Intervention Study with Elite
Players. Journal of Applied Sport Psychology , 17 (2), ss. 140-156.
Larsen, Ø., Olsen, E., & Semb, N. (1996). Kamp- og spilleranalyse - en innføring. Ballbesittelse og
effektivitet . Oslo: Norges idrettshøyskole.
59

Angrep mot etablert forsvar

Lingen, B. V. (1998). Coaching Soccer: The Official Coaching Book of the Dutch Soccer Association.
Redswain.
Loftheim, Ø. G. (2012). Mourinhos metode. Josimar (9), ss. 48-55.
Martinsen, V. (1991). Filosofi - en innføring. Oslo: Kontekst.
Norges Fotballforbund. (2016). Fotball.no. Hentet 12 4, 2016 fra https://www.fotball.no/barn-ogungdom/spillerutvikling/landslagsskolen/fagprioriteringer/#138348
Norsk Toppfotballsenter. (2014). VM 2014 - spillet og spillerne.
Norsk Toppfotballsenter. (2010). VM-rapporten 2010. Oslo: Norges idrettshøyskole.
Olsen, E., & Hauge, O. (2011). Spill effektiv fotball. Oslo: Kagge.
Olsen, E., Larsen, S., & Semb, N. (1994). Effektiv fotball. Oslo: Gyldendal.
Olsen, F. B. (2012). Fotball.no. Hentet 10 09, 2016
https://www.fotball.no/trener/uefa-a-lisens/uefa-a-lisens-oppgaver/

fra

UEFA

A-lisens:

Perarnau, M. (2014). Pep Confidential - The Inside Story of Pep Guardiola's First Season at Bayern
Munich. Birlinn.
Ronglan, L. T. (2008). Lagspill, læring og ledelse. Oslo: Akilles.
Tjernås,
L.
(2013).
Aftenposten.no.
Hentet
08
27,
2016
fra
http://www.aftenposten.no/100Sport/meninger/Beklager_-Martin_-men-du-endret-ikke-Barca137630b.html
UEFA. (u.d.). UEFA.org. Hentet 11 04, 2012/13 fra Technical Report Champions League:
http://www.uefa.org/MultimediaFiles/Download/TechnicalReport/competitions/EURO/01/86/72/05
/1867205_DOWNLOAD.pdf
Wymer, P. (2004). Coaching Soccer Tactics: An Essential Resource for Coaches, Teachers, Players and
Spectators. Soccertactics.com.

60

Angrep mot etablert forsvar

8

Vedlegg

Antall etablerte angrep
Vending av spill
Innlegg
Gj.brudd mellomrom
Pådrag fra ballfører/utfordre 1v1
Gjenvinning
Overlapp

Rosenborg B. München*
Barcelona
99
163
204
114
228
343
24
69
36
19
56
82
35
108
47
25
58
86
20
30
7
*kun 4 kamper

Varegg
191
93
37
98
103
41
3

350
300
250
200
150
100

RBK

50

Bayern*

0

Barca
Varegg

Diagrammet forteller hva de respektive lagene prioriterer i sitt angrepsspill mot etablert
forsvar.

61

Angrep mot etablert forsvar

Antall vellykkede angrep
Vending av spill
Innlegg
Gj.brudd mellomrom
Pådrag fra ballfører/utfordre 1v1
Gjenvinning
Overlapp

Rosenborg
20
14
9
8
11
10
10

B. München*
30
62
28
14
26
15
10
*kun 4 kamper

Barcelona
37
61
15
23
13
21
3

Varegg
32
13
14
25
23
8
0

70
60
50
40
30
RBK
20

Bayern*

10

Barcelona

0

Varegg

Diagrammet forteller hva som kjennetegner de respektive lagenes vellykkede angrep

62

Angrep mot etablert forsvar

Internasjonale trender (Fotballtreneren nr. 3, 2016)

5 offensive trender:

1. Sakte oppbygning av spillet mot lav blokk
- Første prioritet når man spiller seg ut bakfra er å beholde kontrollen på ballen, og ikke gi den
fra seg.
- Andre prioritet er å tiltrekke seg motstanderen og få dem ut av lav blokk for å åpne
korridorer man skal spille gjennom.
- Dette ble dokumentert gjennom videoeksempler med beste-praksis fra Portugal, Barcelona
og Sevilla.

2. Bruk av crosspasninger
- Antallet mål som scores i etterkant av lang diagonal pasning har doblet seg de siste 7 årene i
Champions League-sluttspillet
- Backenes bevegelighet ved vending av spill har endret seg, ved at de oftere enn tidligere
kommer på innsiden mellom stopper og back (underlap)
- Disse pasningenes effektivitet har vokst mer og mer med forsvarslagenes ekstreme
prioritering av rom sentralt

3. Lave innlegg og ”45-graders pasninger”
- Stadig færre innlegg slås høyt og langt, men spilles i stedet langs bakken
De siste 7 årene i CL-sluttspillet har antall mål scoret fra innlegg vært stabilt, mens antall mål
scoret fra 45-graders pasninger (”cut-backs”) blitt tredoblet

63

Angrep mot etablert forsvar

4. Hurtige offensive omstillinger
- Med stadig flere lag som ligger i lav blokk har også betydningen av hurtig offensive
omstillinger og kontringsspill økt
- Pasninger spilles umiddelbart framover, og spillere leser og tjuvstarter allerede i forkant av
ballerobring

5. Evne til å beherske trange områder/kombinasjonsspill
- De siste årene har antall mål scoret i CL-sluttspillet fra kombinasjonsspill på siste tredjedel
blitt tredoblet
- De beste lagene har spillere som både er svært dyktige teknisk, med stor hurtighet og vilje til
å utfordre 1v1

64

