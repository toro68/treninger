2010
Fra talent til tippeligaspiller i et
regionalt perspektiv.
Hvordan gjør vi det?

Trener 3 oppgave
Svein Fjælberg
01.01.2010

Innhold
Innhold ....................................................................................................................................... 2
Sammendrag ............................................................................................................................... 3
Forord ......................................................................................................................................... 5
1.0
Innledning........................................................................................................................ 6
1.1 Bakgrunn for valg av oppgave. ................................................................................ 6
1.2 Problemstilling ......................................................................................................... 7
2.0
Metode ............................................................................................................................. 9
2.1 Hva er metode? ........................................................................................................ 9
2.2 Metodevalg .............................................................................................................. 9
3.0
Historikk ........................................................................................................................ 12
3.1 Min egen historie ................................................................................................... 12
3.2 1980- og 90 årene................................................................................................... 14
3.3 Talent/spillerutvikling. Begrepsforvirring? ........................................................... 16
3.4 Hva er spillerutvikling? Hva sier NFF? ................................................................. 16
4.0
Bakgrunn for Viking modellen ..................................................................................... 18
4.1 Eksternt .................................................................................................................. 18
4.3 Talent/spillerutvikling sett fra utsiden ................................................................... 23
5.0
Spørreundersøkelse ....................................................................................................... 26
5.1 Bakgrunn for spørreundersøkelse .......................................................................... 26
5.2 Fakta spillertropper Viking, 1994-2009 ................................................................. 26
5.3 Spørsmålene i kartleggingen .................................................................................. 27
5.4 Bearbeiding av svar................................................................................................ 27
5.5 Resultater spørreundersøkelse ............................................................................... 28
6.0
Intervju .......................................................................................................................... 37
6.1 Bakgrunn for intervju. ............................................................................................ 37
6.2 Intervju med Leif Knutsen, Sandnes Ulf. .............................................................. 38
6.3 Intervju med Espen Terland, Nærbø IL ................................................................. 38
6.3 Intervju med Jørn Brekke, Vardeneset BK ............................................................ 39
6.4 Intervju med Owe Salvesen, Egersund IK ............................................................. 40
6.5 Intervju med Roar Wold, spillerutvikler NFF/Rogaland Fotballkrets ................... 41
6.6
Intervju med Bjarne Berntsen ............................................................................... 42
6.7 Intervju med Kjell Inge Olsen, Viking .................................................................. 43
6.8 Resultat av intervju- undersøkelsen ....................................................................... 44
7.0
Diskusjon ....................................................................................................................... 45
7.1 Sammenfatning av informasjon av undersøkelser og intervju ............................... 45
7.2 Spania Europamester G-17, G-19 og A landslag herrer i 2008 ............................. 45
7.3 Nederland - en fotballstormakt. ............................................................................. 47
8.0
Konklusjon .................................................................................................................... 50
8.1 Fasiten. Finnes den? ............................................................................................... 50
Referanseliste: .......................................................................................................................... 53

Trener-3 oppgave, januar 2010. Svein Fjælberg

2

Sammendrag
Jeg har skrevet en oppgave, der jeg prøver å belyse ulike synspunkter på
talent/spillerutvikling i et regionalt perspektiv. I min daglige jobb i Viking så har jeg i 2 år
jobbet som talentutvikler, med hovedansvar for 13-16 år. Dermed har jeg nesten daglig vært i
situasjoner der dette temaet har vært oppe, det er et tema som opptar svært mange i den store
fotballfamilien.
Oppgaven starter med et lite tilbakeblikk på min egen oppvekst, og min vei fra breddeklubb
til en toppklubb. I og med at jeg på en eller annen måte har vært involvert i Viking både på
70, 80, 90 og 2000 tallet, så føler jeg at jeg har en viss bakgrunn for å se litt bakover i tid på
hvordan ting har endret seg opp gjennom årene. Jeg har prøvd å spesifisere benevnelsene
talent/spillerutvikling for å gjøre resten av oppgaven mer forståelig.
Jeg har gått gjennom den måten Viking, som en regional toppklubb, idag driver sitt arbeid på i
forbindelse med utvikling av unge spillere. Her har jeg prøvd å belyse det arbeidet vi gjør
både i egen klubb, og ikke minst det arbeidet som vi gjør ut i regionen. Arbeidet med å
etablere Satellitter i ulike regioner står her sentralt. For å ta med en motvekt til
”navlebeskuingen”, så har jeg tatt med noen betraktninger som viser at toppklubbens rolle og
posisjon ikke alltid er lett.
Jeg sendte ut et spørreskjema til 40 spillere som har vært i Vikings A-stall i løpet av de siste
16 årene, 20 i en kategori som jeg kalte ”lyktes” og 20 i en kategori jeg kalte ”ikke lyktes”.
Ved å gjøre dette, håpet jeg å finne noen fellesnevnere som gikk igjen, for kanskje å finne et
svar på suksess eller ei. I den samme forbindelse intervjuet jeg trenere/ledere i lokalfotballen,
med lang fartstid både i topp og breddeklubb, samt representant for Rogaland
fotballkrets/NFF. Dette ble gjort for om mulig å finne andre fellesnevnere, sett fra et annet
ståsted.
Til slutt undersøkte jeg litt hvordan denne problematikken blir sett på i større fotballnasjoner,
som Spania og Nederland. Tenker vi forskjellig, eller jobber vi etter de samme retningslinjene
som noen av foregangslandene i verden gjør? En fellesnevner går helt klart igjen:
Betydningen av godt skolerte trenere i barnefotballen blir høyt prioritert i disse nasjonene. Vi
er vel ikke kommet så langt ennå, så en utfordring må være å få høynet statusen på det å trene
aldersbestemte lag.

Trener-3 oppgave, januar 2010. Svein Fjælberg

3

I konklusjonen prøver jeg å samle den informasjonen jeg har fått tilgang på, jeg prøver å finne
ting som kan være av interesse for den som ønsker å lese oppgaven, og for min egen del, å se
om noe av det utgangspunktet jeg selv hadde før jeg startet skrivearbeidet, blir stadfestet eller
gått imot.
Det kom en del interessante tilbakemeldinger i forbindelse med spørreundersøkelsen. Det
som kanskje var litt overraskende, var den relativt høye gjennomsnittsalderen på spillerne som
kom til Viking, 19,7 år i gruppen ”lyktes”. I gruppen ”ikke lyktes” var alderen 18, 2 år. Er det
mulig at mange av spillerne i sistnevnte kategori gikk for tidlig? Jeg tror kanskje det. Ellers
var det klare tilbakemeldinger fra begge gruppene spillere om at utviklingen og betydningen
av gode trenere i barne- og ungdomsfotballen var svært viktig. For min egen del så var det
ingen overraskelse at så mange hadde drevet med mange ulike idretter i barneårene. Jeg tror
selv at den differensierte og allsidige treningen vil være både nyttig og betydningsfull, når
utøveren på et senere tidspunkt må ta et valg. Når det nederlandske fotballforbundet sier
”tilbake til gatefotballen”, så er dette i samsvar med svarene som kom fra begge
spillergruppene. Den uorganiserte treningen ble tillagt like stor betydning som den organiserte
treningen, svært mange spillere mente at grunnlaget for mye av deres fotballferdigheter ble
skapt i leken med kompisene på løkka. En oppfatning som samsvarer med min egen
oppfatning.
I intervjuene med trenere/ledere i Rogaland, så var det stor enighet om at toppklubbene måtte
bli enda mer synlige ute i distriktene, utvikle trenere i lokalklubbene betydde egentlig mer enn
å utvikle unge talenter. Kommunikasjon og åpenhet var av stor betydning for at arbeidet med
å utvikle lokale talenter skulle lykkes. Tålmodighet og et relevant tidsaspekt ble også
fremhevet som viktig når toppklubbene skal jobbe med unge talenter. Det å finne en rett
utviklingsarena både sportslig og sosialt, går igjen som et av hovedmomentene toppklubbene
må fokusere på.

I oppgaven vil jeg trekke inn relevante kilder som kan være med å belyse/ forklare de funn
eller påstander som jeg kommer frem til.

Trener-3 oppgave, januar 2010. Svein Fjælberg

4

Forord
Det å gå i gang med prosessen å skrive en trener III oppgave, var i utgangspunktet en
krevende utfordring. Min siste erfaring med et slikt prosjekt var for 27 år siden, da jeg
avsluttet mitt grunnfag i engelsk.
Det har vært et krevende og utfordrende arbeid. Samtidig har det gitt meg en bedre innsikt i
spørsmål som ikke bare opptar meg, men sannsynligvis en eller flere personer i de fleste
norske fotballklubber.
Jeg ønsker å rette en takk til følgende personer, i forbindelse med det endelige resultatet av
denne oppgaven:
Min kone og barn, som har latt en en gammel mann få leke student.
Svein Arne Hiim, en meget vis fotballherre, takk for gode tips.
Kjell I. Olsen, min sjef i Viking, takk for gode råd og oppbakking.
Jan Roar Saltvik, min veileder, for å holde meg på stø kurs.
Spillere i Viking, som tok seg tid til å svare på spørreskjemaet.
Trenere og ledere i Rogalandsfotballen, før og nå, som velvillig har latt seg intervjue.

Stavanger, januar 2010
Svein Fjælberg

Trener-3 oppgave, januar 2010. Svein Fjælberg

5

1.0 Innledning
1.1

Bakgrunn for valg av oppgave.

Det er flere grunner for at jeg har valgt å skrive min trener III oppgave rundt temaet
talentutvikling. I min jobb i Viking FK som talentutvikler, så blir jeg til stadighet konfrontert
med dette temaet. Viking som klubb har som et uttalt mål, å bli anerkjent som en av de beste
klubbene i landet innen spiller og trenerutvikling. Forbundsstyret’s vedtak, datert 8 januar
2008, vedrørende Lokalt Utviklede Spillere (LUS), har i tillegg gjort at arbeidet med å utvikle
talenter fra egen klubb og region blir viktigere enn noen gang før. Følgende står i NFF
rundskriv 02/08, punkt 2: ”En spillertropp for klubber i 0 eller 1 divisjon menn kan bestå av
25 spillere, minimum 14 av disse skal være lokalt utviklede spillere (LUS). Av disse 14 skal
minst 2 spillere ha vært registrert i egen klubb(såkalt klubbutviklet spiller, jfr. kravene i pkt
3), og resterende 12 spillere skal ha vært registrert i en annen klubb som er medlem i Norges
Fotballforbund (såkalt forbundsutviklet spiller, jfr. kravene i pkt. 4).

Gjennom arbeidet med denne oppgaven, har jeg fått muligheten til å gå dypere inn i
problemstillingen rundt dette med hvordan vi skal klare å utvikle flere talentfulle
fotballspillere. Ikke minst hvordan det arbeidet vi gjør blir oppfattet i vårt lokalmiljø, synes
jeg har vært av stor betydning. Jeg har selv erfaring fra små lokale klubber, samtidig har jeg
fått ta del i det eventyret det er å få være med som spiller og trener på toppnivå. Dette tror jeg
kan være nyttige erfaringer å ta med seg, for å prøve å få en bedre forståelse for temaet jeg har
valgt å fordype meg i.

Jeg håper at de erfaringene og det materialet jeg vil presentere i denne oppgaven, også kan
være av interesse for alle som er innvolvert og opptatt av denne problematikken. Jeg regner
ikke med å finne ”fasitsvaret” for hvordan arbeidet rundt unge, talentfulle fotballspillere skal
gjøres, men jeg håper at noe av oppgavens innhold kan være interessant, for mange.

Trener-3 oppgave, januar 2010. Svein Fjælberg

6

1.2

Problemstilling

Fra talent til tippeligaspiller i et regionalt perspektiv.
Hvordan gjør vi det?

1.3

Definisjoner

Regionalt perspektiv: Når jeg bruker betegnelsen regionalt perspektiv, så har jeg begrenset
det til Rogaland fylke. Så spillere i et regionalt perspektiv er spillere som kommer fra klubber
i Rogaland. Det samme gjelder for trenere og ledere som er intervjuet.

Spillere som lyktes: Mer eller mindre fast i startoppstillingen, spillere som senere har gått til
andre tippeligaklubber, der de har hatt suksess, som er blitt landslagsspillere eller blitt
profesjonelle spillere i en utenlandsk liga.

Spillere som ikke lyktes: Sjelden i startoppstillingen, liten eller ingen spilletid, går til en
klubb i en lavere divisjon etter 1 eller 2 sesonger i Viking.

Gjennom denne problemstillingen ønsker jeg å sette fokus på den måten Viking, som en av
regionens toppklubber, driver, og har drevet arbeidet med å utvikle unge talenter. Jeg ønsker å
bruke litt historikk, for å prøve å se hvordan dette arbeidet har endret seg. Jeg ønsker gjennom
samtaler og spørreskjema, å få svar på en del vesentlige momenter i den forbindelse.

Jeg har valgt å fokusere på arbeidet i et regionalt perspektiv, med bakgrunn i LUS vedtaket,
som fører til at det må bli en økt fokusering på de spillerne som vi har i vår region.

Gjennom samtaler med trener og ledere i lokalfotballen, så ønsker jeg å få belyst
problematikken, sett gjennom deres øyne. Samtidig ønsker jeg, gjennom trenere og ledere
som har vært involvert i toppfotballen, å få sett på dette fra en annen synsvinkel.

Litt av det samme håper jeg å få oppnådd gjennom spørreundersøkelsen, der jeg har fått
tilbakemeldinger fra et bredt utvalg av spillere som har vært i Viking’s A tropp de siste 16
sesongene. Jeg har selv ganske klare oppfatninger av hva som må til for å lykkes, gjennom
spørreundersøkelsen håper jeg å få en bekreftelse på noe av dette.

Trener-3 oppgave, januar 2010. Svein Fjælberg

7

I diskusjonsdelen av oppgaven, ønsker jeg å bruke den informasjonen jeg har fått tilgang på,
og prøve å trekke paralleller til det arbeidet som gjøres i andre fotballnasjoner, med større
status enn vår egen.

Trener-3 oppgave, januar 2010. Svein Fjælberg

8

2.0 Metode
2.1

Hva er metode?

Metode er en systematisk måte å undersøke virkeligheten på. Det er mer presist læren om de
verktøy som kan benyttes for å samle inn innformasjonen (Halvorsen, 1993).

2.2

Metodevalg

En av utfordringene i forbindelse med denne oppgaven, var å finne ut hvilken metode jeg
skulle bruke for å få belyst problemstillingen på en best mulig måte. I og med at spørreskjema
er brukt som en måte å innhente informasjon på, så burde det kanskje bety at jeg brukte en
kvantitativ metode for å belyse problemstillingen. På grunn av spørreskjemaets innhold, der
det er vanskelig å frem ting som kan måles, veies og telles, så har jeg valgt en
kombinasjonsmetode, der jeg kombinerer den kvantitative og den kvalitative metoden. Jeg
mener dette gir størst relevans for oppgaven, i.o.m. at både samtaler, spørreundersøkelse,
litteraturstudie og egne erfaringer danner grunnlaget.

2.2.1 Spørreundersøkelse
For å prøve å få svar på konkrete spørsmål vedrørende det å gå fra en lokal klubb til en klubb
i toppdivisjonen, så sendte jeg ut et spørreskjema til 40 lokale spillere som har vært i Vikings
A stall i løpet av de siste 16 årene. Jeg valgte ut 20 spillere som ”har lyktes”, og 20 spillere
som ”ikke lyktes”. Spillerne ble bedt om å svare på 16 spørsmål, som alle hadde tilknytning
til problemstillingen. 1 av spørsmålene hadde forskjellig ordlyd. Spørsmålenes art gir ikke
nok relevans til å angi klare indikasjoner, men vil bli drøftet. Hvor det er mulig å kvantifisere
svarene, vil dette bli gjort. Spørreundersøkelsen ble foretatt via mail.

2.2.2 Samtaler
For å få belyst problemstillingen fra forskjellige synspunkt, så har jeg gjennomført samtaler
med flere personer, som gjennom en årrekke har vært involvert i lokalfotballen, både i mindre
lokale klubber, og i Viking, som toppklubben. Jeg har valgt standardisert intervju som
metode. I et standardisert intervju vil spørsmålene være bestemt på forhånd og alle
intervjuobjekter får de samme spørsmålene. Disse spørsmålene presenteres systematisk ved at
ordlyden og rekkefølgen av spørsmålene er fastlagt på forhånd (Halvorsen, 1993).

Trener-3 oppgave, januar 2010. Svein Fjælberg

9

I innledning til intervjuene av trenere og ledere, ble disse rådene lagt til grunn (Halvorsen,
1993):
Forklare intervjuobjektene hensikten med trener III oppgaven
Forklare hvorfor de er plukket ut til intervju
Opplyse til intervjuobjektene hvordan dataene skal brukes
Muligheten for eventuell anonymitet

Samtalene ble gjennomført via telefon, eller ansikt til ansikt, og alle intervjuobjektene fikk
mulighet til å lese gjennom intervjuene når disse var ferdigskrevet. I denne oppgaven har jeg
tatt meg frihet å redigere intervjuene ned til et nivå som er relevant til oppgavens størrelse.

2.2.3 Litteraturstudie
Litteraturstudiet ble brukt som teorigrunnlag for arbeidet med problemstillingen. Valget av
litteratur har jeg gjort på grunnlag av det jeg mener vil gi relevant data til oppgavens
problemstilling. I og med at jeg har valgt å skrive om dette sett i et regionalt perspektiv, så har
jeg valgt å bruke den allerede eksisterende litteraturen, som et supplement til den
informasjonen jeg har tilegnet meg gjennom oppgaven. Kommunikasjon og samtaler er i så
henseende en viktig og relevant kilde i denne sammenheng.

2.3

Utvalg

Utvalget i denne oppgaven består av spillere som har vært i Viking’s A stall i perioden 19942009. I tillegg består utvalget av ledere og trenere som har vært, og fortsatt er, involvert i
fotballen, både i toppklubb og i mindre, lokale klubber.

Utvelgingsmodellen kalles skjønnsmessig utvalg (Halvorsen, 1993). Dette innebærer at
forfatteren selv velger ut objektene ut fra sin vurdering av hvor typiske de er for det som skal
studeres. Ved bruk av skjønnsmessig utvalg kan en ikke generalisere resultatene til å gjelde
hele landet, fordi utvalget ikke nødvendigvis trenger å være representativt i andre regioner.
Det blir opp til den enkelte leser å vurdere om noen av resultatene, evt. konklusjoner en
finner, kan være representativt for dem.

Trener-3 oppgave, januar 2010. Svein Fjælberg

10

Utvalget i denne oppgaven består av:
40 spillere som har vært i Viking’s A stall i løpet av de siste årene.
Trenere/ledere i lokalfotballen, både topp og breddeklubb
Egne erfaringer, som spiller/trener, både i topp og breddeklubb
Litteraturstudie

Unge talenter anno 1965.

Trener-3 oppgave, januar 2010. Svein Fjælberg

11

3.0 Historikk
3.1

Min egen historie

Jeg var et relativt stort barn når jeg så lyset for første gang, en kald januardag i 1959. Jeg
skrek helt sikkert, og det gjorde nok sikkert min mor også, i og med at vektpila stod på 6 kilo,
når jordmora skulle veie denne klumpen av et barn. Jeg tror 6 kg fortsatt er uoffisiell Sola
rekord.

Det var greit å vokse opp på en liten plass som Sola, det var kun besøkende som merket
bråket fra all flytrafikken som foregikk over hodene våre. Jeg vokste opp med 3 eldre søstre,
som alle var mest opptatt av Elnett, løshår, hotpants og dans i helgene. Jeg, som liten
”attpåklatt”, falt litt utenfor denne sfæren, og måtte derfor skape meg min egen fritid.
Det var ikke alltid like lett. Det å vokse opp som skilsmissebarn på 60 tallet, var nok litt
annerledes enn det er i dag. Særlig når bakgrunnen for dette, var en alkoholisert far som kjørte
i fylla, og som enkelte ganger kunne bli litt ”irritert” når alkoholen fikk overtaket. På en liten
plass er dette relativt gjennomsiktig, og Fjælberg huset fikk fort et stempel som ”mindre bra”.
Idretten ble min lille flukt fra dette. Noe hadde jeg i genene. Min far, tro det eller ei, hadde
lenge rekorden for antall spilte kamper på Sola’s A lag. Jeg fatter ikke hvordan han klarte det,
men slik var det nå. Dermed var det nok ganske naturlig for meg, at det var fotballen som ble
min innfallsport til idretten, og som 6 åring turde jeg for første gang spille fotball med ”de
store guttene”.

For de var virkelig store i den tida. Det var bare 4 ulike trinn den gangen, lilleputt, smågutt,
gutt og junior. Ønsket du å spille som 6 åring, så måtte du kjempe mot de eldste i gruppa di,
som var 9-10 år. Jo, de var store. Nå er det klasser for hvert alderstrinn. ”Kan vi virkelig la
ham spille med de som er ett år eldre?”, er jo et spørsmål vi stadig hører i dagens
hospiteringsjungel. Det går sikkert bra. Det ble en del juling de første årene. Men jeg vokste,
en del av barnefettet forsvant etter hvert, og idretten ble viktigere og viktigere. Ikke bare
fotball forresten. Håndball, friidrett, ishockey, volleyball.........alt som var gøy. Talentet og
treningsiveren hadde jeg, det som var det største problemet, var hvilken idrett jeg skulle satse
mest på. Valget ble tatt i 15-16 års alderen, da måtte håndballen vike, og all min energi ble
fokusert på å bli en god fotballspiller. For god ville jeg bli, jeg ville bli best.

Trener-3 oppgave, januar 2010. Svein Fjælberg

12

Hvordan kunne jeg bli best ? Jeg måtte trene mer, jeg måtte tåle mer. Mitt motto ble: ”Du
må ha det litt vondere hver dag, enn det lagkameratene din har det”. Dette måtte jeg klare
selv. Jeg hadde ikke foreldre som kjørte meg til og fra, det fantes hverken bil eller sertifikat i
heimen. Penger var det dårlig med, så det var aldri snakk om å få akkurat de fotballskoene du
ønsket deg. Jeg husker en gang jeg var tatt ut til en kretssamling, og måtte absolutt ha et par
joggesko. Jeg visste at de jeg hadde lyst på var uoppnåelige, de min mor fant i en eller annen
tilbudskurv, vår så fæle, at det var såvidt jeg turde ha dem på meg. Men jeg overlevde.
Treningsviljen, og det å hele tiden takle motgang på det sosiale planet, gjorde meg sterk. Jeg
spilte på A laget til Sola når jeg hadde alderen. Sola hadde den fordelen som klubb, at vi alltid
kunne stille en gressbane til disposisjon tidlig på våren. Dette benyttet Viking seg av, og det
ble en tradisjon at første gresskampen gikk mellom Sola og Viking. Som 16-17 åring fikk jeg
være med å spille mot Viking. Det var fantastisk, og jeg var god. Veldig god ifølge
lokalavisene. Faktisk så god, at folk fra Viking begynte å besøke meg hjemme, for å høre om
jeg ønsket å spille fotball i Stavanger?

Slik foregikk det på slutten av 70 tallet. En oppmann og en A lagsspiller kom på besøk, og
spurte om du ville begynne i klubben. Det samme gjorde de fra Bryne. Det var måten talent
og spillerutvikling ble drevet på, for ”leeenge” siden. Jeg sa nei i 2 år før jeg meldte overgang
til Viking. Sola fikk 45.000,- som var overgangsrekord i Norge, en liten stund. Jeg var 19 år
når jeg sa ja, ble 20 det året jeg debuterte for Viking. Jeg kunne ha gjort det et par år tidligere,
men jeg ønsket det ikke selv. Jeg hadde et godt treeningsmiljø i Sola, spilte på A-laget når jeg
var”lovlig”, og bestemte meg for at jeg skulle være bedre trent enn de som spilte på A laget til
Viking, når jeg først skiftet klubb. Jeg debuterte på U-landslaget som Sola spiller, spilte aldri
på juniorlandslaget.
Gikk jeg til Viking i rett alder? I ettertid har jeg alltid følt at jeg valgte riktig. Jeg kunne gått
til Viking tidligere, men jeg mente selv at jeg hadde mer igjen for å bli i Sola, til jeg selv følte
meg moden nok til å ta steget opp blant de beste. Jeg fikk spilt kamper på seniornivå i tidlig
alder, noe som gav meg nyttig erfaring med tanke på duellstyrke og spill blant eldre spillere i
større tempo. Sammen med mye trening både med laget, samt egentrening, var jeg overbevist
om at beslutningen om å vente, var den riktige.

Trener-3 oppgave, januar 2010. Svein Fjælberg

13

3.2

1980­ og 90 årene

Jeg har vært i den posisjon, at jeg har fått være med Viking i 3 tiår. På 70 og 80 tallet som
spiller, på 90 tallet og i 2000 sesongen som hjelpetrener for en karismatisk svenske ved navn
Benny Lennartson. Dette har gitt meg en unik mulighet til å følge med på hvordan arbeidet
med regionale talenter har foregått, eller er det kanskje mangelen på dette arbeidet som har
vært mest fremtredende?

Viking har alltid ønsket å ha et regionalt/lokalt preg på sin spillerstall. Når jeg begynte i
Viking, så var det 2 spillere som kom fra en annen del av landet (Bergen og Måløy). Tidlig på
80 tallet kom den første utenlandske spilleren til klubben, i dag er han trener for vårt
juniorlag. Gjennom 1980 -og 90 årene ble tilsiget av spillere med et annet språk eller en annen
dialekt større og større, noe som gjorde at andelen av regionale spillere, ble mindre og mindre.

Som regionens flaggskip (selv om et nedrykk i 1986 fikk enkelte til å tvile), ble det ikke lagt
så veldig mye arbeid ned i å utvikle alle talentene som fantes i distriktet. Klubben var klar
over at de aller beste spillerne kom før eller siden, å reise rundt i regionen for å bidra i de
lokale klubbenes arbeid med unge spillere, ble ikke sett på som noe annet enn en
nødvendighet du gjorde, når du fikk en forespørsel om et besøk. Forskjellen på
”hjemmebesøket” jeg fikk på slutten av 70 tallet, og det som foregikk på 80 og 90 tallet var
ikke så forskjellig. Viking tok, men ga ikke så mye tilbake.

Benny Lennartson , kjent for sin evne til å utvikle unge spillere, fikk stor suksess med
cupfinale seier i 1989 og seriemesterskap i 1991 med et ”ungt” lag. Laget som vant
seriemesterskapet i 1991, var bygd opp rundt lokale og regionale talenter som fikk muligheten
til utvikle seg under en dyktig trener.
Jeg tror faktisk vi må bevege oss til et par år inn i det nye årtusenet, før vi kan begynne å ane
konturene av et bevisst og målrettet arbeid, med å sette talentarbeidet i regionen i fokus. Den
modellen vi jobber etter i dag, ble såvidt påbegynt i 2005, for så å ha utviklet seg til det
produktet som vi jobber med nå.

Trener-3 oppgave, januar 2010. Svein Fjælberg

14

Et eksempel på hvordan dette arbeidet kan gjøres, henter jeg fra Kjell Inge Olsens D- trener
oppgave fra 2000/2001: ”Overgangen fra 2 divisjon til tippeliga i Rogaland”. Olsen hevder at
en deltakelse i kjeden i egen klubb også kan videreføres til tippeliga. I oppgaven
eksemplifiserer han dette med overgangen til Brede Hangeland fra Vidar FK til Viking FK.
Han mener at denne overgangen kan være et eksempel som kan benyttes i fremtidige
overganger fra lavere divisjoner til tippeliga.
Brede Hangeland gikk først igjennom utviklingskjeden i egen klubb, og etablert seg på FK
Vidar’s A lag i 2. div. Det var et tett og godt samarbeidsklima mellom disse to klubbene, slik
at forutsetningene for en overgang var godt gjennomtenkt. Måten det ble gjort på var
følgende:
Det ble tidlig signalisert til spilleren at han var i søkelyset til Viking.
Gjennom samtaler med trenere, ledere, spiller og foreldre, ble det skissert opp en
trinnvis modell for overgang til tippeliga. Modellen var treårig, men overgangen
kunne iverksettes tidligere dersom ferdighetsnivå og modenhet var tilstede hos
spilleren.

Jeg skal ikke gå gjennom hele denne treårige planen, men dette viser en gjennomtenkt og
grundig fremgangsmåte som kan brukes, dersom det er enighet og samarbeidsvilje mellom
toppklubb og lokal klubb. Det som og kjennetegner en slik måte å jobbe på, er at spilleren blir
satt i fokus, og får muligheten til å utvikle seg i et trygt og godt miljø.
Nils Arne Eggen skriver i sin bok ”Godfoten. Samhandling-veien til suksess, 1999 ”
”Derfor bør Rosenborg, la unge, forbilledlige nivåhevere være lengst mulig i sine lokale
klubber, og ikke hente dem for tidlig til spesiell skolering i Trondheim. Så får vi heller spre
rutinerte spillere med bestått eksamen fra Rosenborg-skolen, som prestasjonsbærere ut i
klubbene.”
Eggen anno 1999, Olsen anno 2000/2001 og Viking FK anno 2009 er i utganspunktet på
samme bølgelengde, selv om vi vel aldri får et 100 % klart svar på hva som er riktig alder for
å gå til en toppklubb.

Trener-3 oppgave, januar 2010. Svein Fjælberg

15

Jan Fjetland, Viking FK, kanskje et av Norges største talenter?

3.3

Talent/spillerutvikling. Begrepsforvirring?

Det har de siste årene vært en sterk fokusering på dette med spillerutvikling/talentutvikling.
Dette har en klar sammenheng med Forbundsstyrets vedtak om LUS bestemmelsene (Lokalt
Utviklede Spillere), som ble endelig vedtatt 8 januar 2008, som sier: ....minimum 14 av 25
spillere i en spillertropp skal være lokalt utviklede spillere (LUS). Av disse 14 skal minst 2
spillere ha vært registrert i egen klubb (klubbutviklet spiller), og resterende 12 spillere skal ha
vært registrert i en annen klubb, som er medlem i Norges Fotballforbund......... ”Rundskriv nr.
02/08, NFF”.

3.4

Hva er spillerutvikling? Hva sier NFF?

Begrepet spillerutvikling omfatter kun en liten gruppering med spillere, gjeldende fra og med
det året de fyller 13 år. Målgruppen er gutter og jenter i alderen 13-17 år som har spesiell
interesse og forutsetninger for å utvikle seg som fotballspillere. Det skal sikre at unge spillere,
både jenter og gutter, med ambisjoner, får tilrettelagt trenings og kampmuligheter med tanke
på framtidig rekruttering til norsk toppfotball. I tillegg til dette, er det nedfelt tre andre viktige
utviklingsmål som alle er likeverdige: Rekruttere flere aktive på alle plan. Beholde flere
aktive i organisasjonen over lengre tid. Skape trivsel og fellesskap i fotballmiljøene. ”NFFSpillerutvikling i et helhetlig perspektiv” (www.fotball.no )
NFF’s spillerutviklingsmodell er, når det gjelder spillerutvikling, rettet mot spillere i
aldersgruppen 13-17 år. Når vi da prater om talentutvikling, så må jo dette gjelde for et mye

Trener-3 oppgave, januar 2010. Svein Fjælberg

16

større segment av spillere, fra de aller yngste, og helt opp til spillere som er etablert i
toppklubbene. For å ta vare på de eldste, så har mange av klubbene i Norge ansatt
”Toppspillerutviklere”, som i hovedsak skal jobbe med spillere fra 17(18)-21 år. Det var også
en periode et krav fra NFF om at toppklubbene skulle ha dette. Da står vi igjen med de yngste
spillerne, det er vel også her vi per dags dato finner størst forvirring og ulike måter å drive
dette arbeidet på. Hvilken måte er den rette? Hvordan gjør man det? I neste kapittel ønsker jeg
å formidle hvordan organiserer dette arbeidet.

Trener-3 oppgave, januar 2010. Svein Fjælberg

17

4.0 Bakgrunn for Viking modellen
4.1

Eksternt

17 september 2007 inviterte Viking ca. 50 klubber fra regionen til et møte på Stavanger
Stadion. Bakgrunnen for denne innkallelsen, var å informere klubbene om det arbeidet Viking
ønsket å starte opp, med hensyn til spiller/talentutvikling i fylket. Som jeg tidligere har vært
inne på, så har det alltid vært drevet en eller annen form for spillerutvikling, nå ønsket vi å få
satt dette i et bedre system, der Viking’s forpliktelser overfor de ”mindre” breddeklubbene
skulle være mye mer bindende. I løpet av dette møtet kom det frem mange momenter, det ble
utdelt ris, og det ble gitt ros, slik som det ofte blir når fotballfamilier møtes.

I etterkant av dette møtet, en uke senere, ble det avholdt et nytt møte, denne gang med et færre
antall klubber, for å trekke opp veien videre mot det som vi trodde, og fortsatt tror, ville være
en fornuftig måte å følge opp unge, ivrige fotballspillere i vårt distrikt. Noen klubber hadde
allerede sagt nei, redselen for en sterkere innflytelse fra en toppklubb, var nok større enn en
edruelig evaluering av hva vi egentlig hadde å tilby.

Hva var det så vi ville tilby?
Viking ønsket å etablere, i første omgang, 3 regionale ”satellitter” i regionen (Sør
Rogaland). En i sørfylket, en i Ryfylke, samt Vikings egen i Stavanger. I løpet av 2009
ønsket vi å utvide dette med enda en ”satellitt”.
Der ville vi avholde ukentlige samlinger for 20-25 av de ivrigste og beste spillerne i
denne regionen, i alderen 12-16 år.
Instruktører på disse samlingene skulle være Viking’s egne elitetrenere, i samarbeid
med trenere fra vår samarbeidsklubb i regionen.
Spillernes trenere fra de ulike klubbene ble invitert til å observere/delta på øktene,
dersom det var interesse for det.
Det skulle avholdes trenerseminar/lederseminar i de samme ”satellittene”, da et av
våre klareste mål var å høyne trenerkompetansen, høyne statusen, på det å være trener
for aldersbestemte lag. God trenerutvikling er også god spillerutvikling.
Vi ønsket å kartlegge, identifisere, påvirke spillerne som deltok.
Vi har hele tiden vært åpne på at vi ønsker oss ”den” eller ”de” beste.
Vi er av den klare formening av at nivået vil bli høynet på fremtidige 2 og 3
divisjonsspillere i regionen.

Trener-3 oppgave, januar 2010. Svein Fjælberg

18

Etter møtet og enda flere samtaler, endte vi opp med EIK (Egersund I.K.) og Staal (Jørpeland)
som våre samarbeidsklubber, i henholdsvis sør -regionen og i Ryfylke. Vår egen Satellitt ble
avholdt på Eiganes, hvor vår ungdomsavdeling har sitt sete. Formålet med Satellittene er å
samle de ivrigste og beste ungdommene i regionen, det første året ble samlingene avholdt en
gang pr uke. Det ble lagt en treningsplan (vedlegg 1), der tema skulle være likt på de ulike
stedene, og tilnærmelsesvis likt det vi hadde som tema i Viking. Viking forpliktet seg til alltid
å stille med minimum en trener på disse øktene, og å bli med på gjennomføringen av disse,
sammen med lokale trenere. I tillegg har vi prøvd å få med en spiller fra vårt A-lag, noe som
har blitt svært godt mottatt blant de unge spillerne. For A lags spillerne har det også vært en
positiv opplevelse, både for de med en vordende trener i magen, og også for de andre, som får
oppleve fotballen fra en litt annen vinkel enn det de til daglig omgås. Utvelgelsen av spillere
ble ofte foretatt i et samarbeid mellom Viking og ”driver-klubben”.

”Satelittmodell”

”Akademiet”

Regional spillerutvikling i Vikingregi

Elitelag i Viking
Spillere 12-16 år

Staal
Sat.
1

Sat.
EIK
2

A

Laget

II - Laget
Jr - Laget

Talentskolen
i regi av Viking

Viking
Sat.
3

Sat.
4
K1K2K3

16 års
Talentskole Gutt 16-1
15 års
Talentskole

Gutt 15-1

14 års
Talentskole

Smågutt 14-1
Smågutt 14-1

12-13 års
Talentskole

Smågutt
Smågutt 13-1
13-1

11’er
11’erBreddelag
Breddelag++55og
og7’er
7’erlag
lagi iU-avdelingen
U-avdelingen

Bilde: Slik er Viking’s struktur.

Trener-3 oppgave, januar 2010. Svein Fjælberg

19

4.1.2 Hvilke spillere får være med på disse treningene?
.........Vi leter etter de som vil mer............
Dette er vår enkle, men dog så vanskelige rettesnor vi forholder oss til, når vi skal prøve å
finne ut hvilke spillere som skal få delta på Satellitt treningene i de ulike regionene. Enkelt
fordi mye av nøkkelen til suksess bygger på dette enkle prinsippet, vanskeligheten ligger i å
finne ut hvem som innehar denne viljen. Vi har laget noen retningslinjer for kartlegging av
spillere (se vedlegg 2). ” Du må ha det litt vondere enn lagkameraten din, hver eneste dag”, er
min tese for å bli virkelig god. Jeg fant ut at denne formuleringen kanskje var litt dårlig, da
jeg en gang pratet med en samling unger på en fotballskole, og nevnte akkurat den setningen.
En liten tilhører mente, at da ville han ikke spille fotball, ” viss han måtte springa ront og ha
det vondt heila tiå”. Forsåvidt fornuftig sagt.
Mye av uttaket må vi bygge på et tett samarbeid med våre ”driver” klubber. De kjenner
lokalmiljøet best, og litt av hele poenget med disse Satellittene, er at alle klubbene i denne
regionen skal føle tilhørighet til prosjektet. Derfor har det også vært viktig for oss, å få med
spillere fra alle klubbene som viser interesse for dette arbeidet. I så henseende har vi nok vært
i overkant ”politisk korrekte” noen ganger, og det kan nok være at vi har tatt med enkelte
spillere som ikke burde være med, slik at ikke de mest dominerende klubbene skulle få en for
stor dominans. Alle satellittene har og har hatt spillere på et høyt nivå son er viktige
referansespillere i forhold til hva som er god kvalitet, et eksempel på dette er Valon Berisha
fra satellitten i Egersund.
Spillergruppene har ikke vært statiske. Spillere som gjennom sesongen viser fremgang, viser
treningsvilje og har de rette holdningene, har alltid en mulighet til å komme inn. For å få
gjennomført dette, så holder vi en tett dialog med de involverte lederne i de forskjellige
klubbene, for å få den nødvendige informasjonen. På samme måte er det også mulig at en
spiller blir tatt ut av Satellitten, dersom det viser seg at han ikke oppfyller de relativt enkle
krav som stilles.
I den forbindelse, så har vi heller ikke vært så veldig opptatt av å holde et eksakt antall
spillere i gruppen. Utgangspunktet har vært ca. 25, men dette har variert fra sted til sted. Det
har også variert i forhold til de enkelte årskullene. Noen kull er ”gode”, mens andre er det
motsatte. Vi er også opptatt av at trenerdekningen er god på samlingene, slik at det er ca. 12
spillere pr. instruktør i tillegg til keepertrener

Trener-3 oppgave, januar 2010. Svein Fjælberg

20

Gjennom disse Satellittene har vi, siden oppstarten høsten 2007, identifisert et sted mellom
200 og 250 unge fotballspillere. 2 av disse var vi tidlig klar på at vi ønsket å knytte til oss.
Valon Berisha flyttet til Stavanger, når han skulle begynne på videregående skole, han er i dag
innlemmet i A stallen til Viking. Lillebroren, Veton, følger i sin brors fotspor når tiden er
riktig, noe som vi mener er når spilleren begynner på videregående skole. Dette vel og merke,
dersom de får en god og sportslig riktig oppfølging i den klubben de befinner seg.

4.1.3 Trener/lederproblematikken
”Sportslig riktig oppfølging i den klubben de befinner seg i...........” Hva legger vi dette, og
hvordan følger vi det opp?

En av våre kjernesaker i forbindelse med vår modell, er å ”utdanne” flest mulig trenere/ledere
i den aktuelle regionen. Betydningen av å ha dyktige og motiverte trenere i de yngre
årsklassene, har vært og vil alltid være viktig. Derfor arrangerer vi samlinger, der
trenere/ledere fra samarbeidsklubbene i Satellittene blir invitert. Vårt mål er å høyne statusen
på det å trene aldersbestemte lag. Norsk fotball drives i stor grad på frivillighet. Ivrige
foreldre jobber år etter år, som trenere, oppmenn og ”altmuligkvinner” i de fleste norske
klubber. Forutsetningene for å utføre de forskjellige jobbene varierer kolossalt. Vi ønsker,
gjennom våre samlinger, å gjøre hverdagen enklere for alle disse ivrige ildsjelene. Samtidig
ønsker vi selvsagt at treningshverdagen skal bli så god som overhodet mulig, for alle unge
som driver med fotball. Det er den daglige påvirkningen som danner grunnlaget for
sluttresultatet. Våre samlinger, som har foregått 1 gang i uken, eller som nå, hver 14 dag, vil
bare være et ekstra pluss i ungenes treningshverdag.

I forbindelse med trener/lederhjelpen, så har vi laget vår egen DVD, som er ment å være et
hjelpemiddel for alle dem som ønsker å bidra i sin lokale klubb. DVD’en inneholder råd og
tips om det å trene unger i alderen 6-12 år. Ikke til forkleinelse for NFF’s egen DVD, men vi
synes faktisk vi har klart å lage et veldig bra produkt, og tilbakemeldingene fra brukerne er
udelt positive. Interessen for trenersamlingene vi har gjennomført har vært veldig stor, vi har
gjennomført en samling på våren og en på høsten, med varierende tema, alt etter hva klubbene
selv ønsker å fokusere på.

Trener-3 oppgave, januar 2010. Svein Fjælberg

21

Det som er litt mindre positivt, er at få av de samme trenerne møter når vi gjennomfører
treningene, annenhver fredag ettermiddag. Kanskje det har litt med dag og tidspunkt å gjøre?
Fredag ettermiddag er kanskje helg for mange? Vi har vurdert å legge disse øktene til en
annen dag, men fredag er den beste dagen for en ekstra økt, særlig i sesongen, når denne
dagen stort sett er kampfri.

4.1.4 Organisering i egen klubb
Viking er en stor klubb. Barne og ungdomsavdelingen består av ca.65 lag i 2010. NFF sier i
”Ungdomsfotball 13-19 år, råd og retningslinjer” (www.fotball.no ), følgende: ” Norges
Fotballforbund har to utviklingsmål med ungdomsfotballen:
Utvikle gode spillere(de som har forutsetninger for å bli toppspillere skal gis optimale
utviklingsmuligheter)
Beholde flest mulig ungdomsspillere lengst mulig i fotballmiljøet.

I Viking prøver vi å oppfylle begge disse kravene.
Vår organisasjonsmodell er todelt. Vår desidert største avdeling i barne- og ungdomsfotballen,
består av ”breddelag”, både gutter og jenter. Det året guttene begynner å spille 11’er fotball,
kommer de inn under vår Elitesatsing, d.v.s. at vi har satsningslag i aldersklassene 13, 14, 15
og 16 år, samt junior. Dette er et tilbud til dem som ønsker å trene mer, under veiledning av
godt skolerte (og lønnede) trenere. Alle våre hovedtrenere har trener-2 kompetanse. Det blir
satt andre krav til spillerne som er involverte rundt disse lagene, men de gis samtidig en
mulighet til å utvikle sitt talent, sammen med likesinnede.

Det er et tett samarbeid mellom disse lagene, slik at spilleren til enhver tid skal bli fulgt opp
på best mulig måte. Vi har gode hospiteringsordninger for disse spillerne. Vi stiller samtidig
krav til at de følger opp skole/utdanning på en skikkelig måte. Pr. dags dato har vi et tett og
godt samarbeid med to videregående skoler med fotball-linjer, der de fleste av våre ”eldste”
talenter går. Dermed kan vi styre innholdet og intensiteten i øktene slik at spillerne får en best
mulig utvikling med utgangspunkt i utviklingsmålene til den enkelte, eks. bygge videre fra
morgenøkten til ettermiddagsøkten. Foreløpig har vi ikke noe formelt samarbeid med
ungdomsskoler i distriktet, men vi håper etter hvert at vi kan få opprettet avtaler i så
henseende, slik at vi også kan få gitt våre ”yngre” talenter et utvidet tilbud.

Trener-3 oppgave, januar 2010. Svein Fjælberg

22

Vi håper og tror at vi er på rett vei, når det gjelder arbeidet i egen klubb. Vi har i 2009
oppnådd gode resultatmål og hatt en fin utvikling på våre beste spillere. Kretsmesterskap i 13,
14, 15 og 16 år, samt NM gull for 16 års laget og NM semifinale for vårt svært unge
juniorlag, indikerer at vi er på rett vei. I tillegg har vi hatt flere spillere på aldersbestemte
landslag samt at flere har fått mulighet til å trene med A-laget.

Veien videre 2010 >
Det er planer om å etablere to talentgrupper med de aller beste spillerne, det vil si de beste
kretslagsspillerne og aktuelle landslagsspillere i de eldste årsklassene. En gruppe fra 13-15 år
og en fra 16-23. Gruppene ledes av Roger Nilsen (hovedtrener), Kjell Inge Olsen og Gary
Goodchild. Vi bruker spilleranalyseskjema (se vedlegg) og setter opp utviklingsmål til den
enkelte spiller. Lager en kapasitetsprofil/utviklingsmål med utgangspunkt i spilleranalysen.

Gruppene blir satt sammen med utgangspunkt i kriteriene vi ser etter i Vikingtalent. Gruppene
er ikke statiske, men kan bli justert underveis om andre spillere utvikler seg i ønsket retning
eller at spillere som allerede er i gruppene ikke viser det vi forventer. Vi kommer til å filme
utvalgte spillere i kamp for deretter å foreta kamp- og spilleranalyse ut fra utviklingsmålene
til spillerne. Vi har en egen analysetrener til dette formålet, den samme som A-laget benytter.

4.3

Talent/spillerutvikling sett fra utsiden

Som jeg har nevnt tidligere, vi har aldri lagt skjul på at vi ønsker å knytte til oss de største
talentene som vi identifiserer i disse satellittene, når tiden er riktig for alle parter. I
utgangspunktet tror vi dette er, når spilleren skal begynne på videregående skole.
I Viking starter vi med ”Elitelag”, når guttene begynner å spille 11’er fotball, d.v.s. når de
fyller 13 år. Ikke alle kommer med på disse lagene, og det er heller ikke alle som ØNSKER å
være med på denne satsingen. Derfor er det viktig for Viking som klubb, å ha et tilbud for
alle, både de som ønsker å trene mye, men også for de mange som ønsker å møtes et par
ganger i uken sammen med kameratene. Dersom spillere i noen av breddelagene viser stor
fremgang og ønsker å satse enda mer på idretten, så er det selvsagt mulig for disse å prøve seg
på elitelagene.

Viking som toppklubb blir i forbindelse med denne splittede modellen, nøye evaluert fra alle
som har en mening om fotball, unge fortballspillere og talentutvikling. Vi prøver så godt det

Trener-3 oppgave, januar 2010. Svein Fjælberg

23

lar seg gjøre, å ha et positivt og ryddig forhold til klubbene i vår region, allikevel får vi stadig
høre at vi ”fisker” unge spillere, for å forsterke våre egne Elitelag. Kritikken er i de aller fleste
tilfellene ubegrunnet og tatt ut fra en virkelighet som veldig ofte er helt annerledes enn lojale
klubbpatrioter befinner seg i.

Et av våre største problemer, er å måtte si nei til spillere som ønsker å begynne i Viking. Det
er nemlig veldig mange som ønsker å ta del i den satsingen vi legger ned i aldersgruppene 13
år-junior. Det er ikke bare spillerne selv som ønsker dette, like ofte er det ivrige foreldre som
pusher på, for å få sin håpefulle pode inn i et treningsmiljø som ofte er totalt annerledes enn
det som gutten opplever i sin egen klubb.

Vi ønsker IKKE å renske klubber som er i vårt lokalmiljø for deres beste spillere. Dette ville
medføre at det konkurransetilbudet som ligger i tette og jevne kamper, ville falle bort.
Dessverre er det allikevel slik, at det blir for mange 8-0 og 7-1 kamper, når våre beste lag
spiller i kretsserien. Men, ser vi at en talentfull spiller ikke får den oppfølgingen i sin klubb
som er nødvendig for å utvikle seg som spiller, så tar vi gjerne en samtale med foreldre,
spiller og klubb, for å prøve å finne en løsning som gjør at spilleren får den best mulige
stimulansen for å utvikle seg. Det kan gjerne være i form av hospitering med et av våre lag,
ikke nødvendigvis med klubbskifte.

Så i de aller fleste tilfeller er det etter initiativ fra foreldre/spillere selv, at utøveren kommer til
oss fra en annen klubb. I slike tilfeller følger vi følgende prosedyrer: Viking skal ha en
skriftlig bekreftelse fra moderklubben på at spilleren, i samråd med sine foreldre, ønsker å
skifte klubb. Klubben skal godkjenne og akseptere dette, før spilleren evt. får melde overgang.

Selv om vi føler at vi er veldig ryddige på akkurat dette området, så er det allikevel til
stadighet, klubbledere og ”forståsegpåere”, som hevder at Viking har en helt annen agenda.
”Synsing” og faktaunderslag er et gjennomgående fenomen, når disse ytringene får
medieoppmerksomhet i våre lokale aviser. Artiklene nedenfor er bare noen eksempler, på
hvordan virkeligheten blir vridd på, uten at vi har noen særlig mulighet til å få
motargumentert, uten å bli oppfattet som ”hårsåre”

Trener-3 oppgave, januar 2010. Svein Fjælberg

24

(Kilde: Stavanger Aftenblad, 2009)
Det er mange forskjellige oppfatninger av hvordan toppklubbene organiserer sitt arbeid med
unge talenter.

Vet ikke om Tuastad foreleste på Cupfinaleseminaret? Ingen som er involverte rundt Vikings
talentsatsing har snakket med ham, men han vet veldig mye om Vikings arbeidsmetoder.

Trener-3 oppgave, januar 2010. Svein Fjælberg

25

5.0 Spørreundersøkelse
5.1

Bakgrunn for spørreundersøkelse

I forbindelse med denne oppgaven, så ønsket jeg å konsentrere meg om lokale og regionale
spillere som har vært i Viking systemet, det vil si i Vikings A-stall.
Jeg har gått gjennom A-lags troppen i perioden 1994-2009, og sett på andelen av
lokale/regionale spillere som har vært innlemmet i troppene.
Jeg har gjennom ulike spørsmål, prøvd å få dannet meg et bilde, på om det er noen store
forskjeller på de spillerne som ”lyktes” og de spillerne som ”mislyktes”.

Definisjon på en spiller som ”lyktes”: Mer eller mindre fast i startoppstillingen, spillere som
senere har gått til andre tippeligaklubber, der de har hatt suksess, som har blitt
landslagsspillere eller blitt profesjonelle spillere i en utenlandsk liga.

Definisjon på en spiller som ”mislyktes”: Sjelden i startoppstillingen, liten eller ingen
spilletid, går til en klubb i en lavere divisjon etter 1 eller 2 sesonger i Viking.

5.2

Fakta spillertropper Viking, 1994­2009
Antall spillere:

475

Snitt tropp pr. sesong

29,7

Antall lokale/regionale

84

Antall utenlandske spillere

83

Dette gir en snitt prosentandel av lokale/regionale spillere i Vikings A tropp på 17,7%.
Andel utenlandske spillere er, som en ser, omtrent identisk.
Av de 84 lokale/regionale spillerne, så kommer 30 stk innunder betegnelsen ”lyktes”, mens 54
havner i gruppen ”mislyktes”.
Det vil si at 35,7 prosent hadde/har suksess, mens 64,3 prosent ikke oppnådde suksess i sin
Viking periode, slik jeg har valgt å definere det.

Er det mulig å finne noen årsaker til dette?

Trener-3 oppgave, januar 2010. Svein Fjælberg

26

5.3

Spørsmålene i kartleggingen

20 spillere i hver av de kategoriene som jeg har definert (ref. 5.1), ble forelagt et
spørreskjema. 15 av spørsmålene var identiske, det siste spørsmålet var ulikt, og hadde
sammenheng hvordan spillerens karriere utviklet seg.

Selv etter mange purringer, fikk jeg bare inn 17 svar fra spillerne i kategorien ”ikke lyktes”.
I kategorien ”lyktes” fikk jeg inn 19 svar. Spillerne fikk følgende spørsmål å besvare:
1. Hvor gammel var du da du kom til Viking?
2. I hvilken klubb startet du å spille fotball? Hvilken klubb kom du fra da du begynte i
Viking?
3. Var du aktiv i andre idretter i oppveksten, i tilfelle hvilke?
4. Dersom du svarte ja på forrige spørsmål, hvor gammel var du når du bestemte deg for
å satse kun på fotball?
5. Hvor mange ganger trente du i uken, uavhengig av idrett? 6-12 år, 13-16, 17-20
6. Hvor mange av disse øktene var fotballøkter?

6-12 år, 13-16, 17-20

7. Hvor viktig tror du den organiserte treningen er, i barne- og ungdomsfotballen?
8. Hvor viktig tror du den uorganiserte treningen er, i barne- og ungdomsfotballen?
9. Trente du mye utenom de organiserte treningene, i tilfelle hvordan?
10. Hvor viktig tror du det er, at trenerne i barne- og ungd.fotballen er godt ”skolerte”?
11. Hvordan ble du fulgt opp av dine foresatte i.f.m. trening, kamper etc.?
12. Spilte du på krets/aldersbestemte landslag?
13. Tror du det er viktig for unge talenters utvikling, å komme til en toppklubb så tidlig
som mulig? Begrunn svaret.
14. Hva er, etter din mening, de viktigste kriteriene for at et ”talent” skal utvikle seg til å
bli en god fotballspiller?
15. Hvordan skal vi klare å utvikle enda flere talenter fra ”lokalfotballen”, til
elitedivisjonsspillere?
16. Hvorfor ble du god? (Til spillerne i kategorien ”lyktes”)
17. Hvorfor klarte du ikke å etablere deg som spiller i elitedivisjonen? (Til spillerne i
kategorien ”lyktes ikke).

5.4

Bearbeiding av svar

Med utgangspunkt i mine egne erfaringer, så ønsket jeg å se om jeg kunne finne likhetstrekk
mellom min egen opplevelse av det å være et ungt, lokalt talent, og de svarene jeg fikk i

Trener-3 oppgave, januar 2010. Svein Fjælberg

27

spørreundersøkelsen. Min spørsmålsformulering innbyr mer til en drøfting av de svarene jeg
har fått, enn til målbare og absolutte sannheter.
Jeg håpet, at gjennom å henvende meg til to forskjellige kategorier spillere, så ville jeg få
frem ulikheter, som kanskje kan være en medvirkende forklaring til hvorfor fotballkarrierene
gikk i ulik retning. Jeg vil ved gjennomgang av det materialet jeg har fått, fokusere på de
tingene som jeg mener har relevans til problemstillingen, og som jeg tror kan være av
interesse for den som måtte lese denne oppgaven.

5.5

Resultater spørreundersøkelse

5.5.1 Hva er rett alder?
Hva er riktig tidspunkt å gå til en toppklubb? Er det i tilfellet Valon Berisha, når du skal
begynne på videregående skole? Eller er kanskje det noen år for sent? Eller er det som med
meg, når du er 19-20 år.
Med bakgrunn i egne erfaringer, så mener jeg at vi skal være veldig forsiktige med å trekke
spillerne ut fra trygge omgivelser i sin moderklubb, for tidlig. Det er fortsatt barn vi jobber
med, og hvilke utslag slike omveltninger kan gjøre med individet, er vanskelig å forutse.

Derfor er det veldig viktig at klubben, i dette tilfellet Viking, gjør et skikkelig forarbeid
sammen med spiller, foreldre og klubb, som gjør at overgang og flytting skjer på en måte som
alle parter er innforstått med. Oppfølging m.h.t. vertsfamilie, skole og det sosiale livet utenom
fotballen, er en oppgave alle må forstå betydningen av.
Spørreundersøkelsen jeg foretok, bekrefter at gjennomsnittsalderen for de spillerne som kom
inn i Viking’s A tropp fra lokale/regionale klubber, var relativt høy.
I kategorien for spillere som ”lyktes” fikk vi følgende tall:
1 spiller har vært i klubben Viking i hele sin fotballkarriere
Gjennomsnittsalderen for de øvrige som deltok i undersøkelsen var 19,7 år
I kategorien for spillere som ”ikke lyktes” fikk vi følgende tall:
1 spiller har vært i klubben Viking hele sin fotballkarriere
Gjennomsnittsalderen for de øvrige som deltok i undersøkelsen var 18,2 år

Trener-3 oppgave, januar 2010. Svein Fjælberg

28

Kan disse tallene gi oss noen indikasjon på hva som er rett alder? Vi ser at
gjennomsnittsalderen i gruppen ”ikke lyktes” er en del lavere. Har noen av disse gått for
tidlig, fristet av toppklubbens interesse for talentet de har observert? Hadde noen av disse
spillerne muligens utviklet seg bedre, dersom de hadde valgt å bli i sine lokale 2 eller 3
divisjons klubb, en sesong eller to ekstra.? Eller svikter det på toppklubbens oppfølging av
unge talenter, som blir hentet til klubben?

Med utgangspunkt i mine egne erfaringer, så stemmer gjennomsnittsalderen i gruppen
”lyktes”, med den alderen jeg hadde når jeg gikk til en toppklubb. Dette er kanskje tilfeldig,
men det underbygger egentlig min teori om at unge talenter nødvendigvis ikke må gå til en
toppklubb i veldig ung alder, dersom det er lagt en strukturert og god plan for spilleren i den
klubben han spiller. Nils Arne Eggen sier i boka ”Godfoten. Samhandling-veien til suksess”: ”
............Derfor bør RBK, både sportslig og økonomisk, stimulere fotballmessige vekstsentra
rundt klubbene i Trondheim og Trøndelag. Derfor bør Rosenborg la unge, forbilledlige
nivåhevere være lengst mulig i sine lokale klubber, og ikke hente dem for tidlig til spesiell
skolering i Trondheim............”. Rosenborg hadde og har fortsatt suksess.

Bilde: Erik Nevland, en av de som lyktes.

5.5.2 Treningsmengde og ulike idretter
Med bakgrunn i min egen oppvekst og idrettskarriere, så har jeg alltid ment, at det å drive
med ulike idretter, opp til en viss alder, kan være en styrke den dagen man bestemmer seg for
å prioritere en hovedidrett. Jeg følte jeg fikk en enda bredere plattform å stå på, når jeg klarte

Trener-3 oppgave, januar 2010. Svein Fjælberg

29

å kombinere fotballen med andre idretter. Faktisk så kuttet jeg ut fotball en liten periode i 1415 års alderen, for kun å konsentrere meg om håndball, som jeg synes var like kjekt.
Derfor ønsket jeg gjennom spørreskjemaet, å få en indikasjon på om dette også gjaldt de
utvalgte spillerne i undersøkelsen, eller om de fleste tidlig hadde spesialisert seg innen fotball.
Svarene jeg fikk var egentlig som forventet:
I gruppen ”lyktes” hadde 84, 2% drevet med en eller flere idretter i oppveksten. Flere av disse
må ha vært multitalenter i idrett, for over halvdelen av disse hadde drevet med flere idretter.
Den idretten som klart skilte seg ut som idrett nr. 2, var håndball.
I gruppen ”ikke lyktes” fikk jeg følgende tall når jeg gikk gjennom svarene:
76, 4 % av spillerne hadde drevet med andre idretter, altså litt lavere enn i den andre gruppen.
Dette er jo ingen kjempestor forskjell, men jeg mener allikevel det kan indikere at viljen til å
trene, og kanskje både trene mer og litt annerledes enn sine jevnaldrende, viser seg gjennom
disse tallene. I denne gruppen var håndball den desidert største nr. 2 idretten. Det som ellers
kom frem i svarene, var at for de aller fleste, i begge kategorier, så startet spesialisering inn
mot fotball, i årsklassen 17-20 år, noe som vi også vil se når det gjelder spørsmålet angående
økter pr uke.

Denne allsidigheten samsvarer med den konklusjonen professor Yngvar Ommundsen,
NIH/Universitetet i Agder og førsteamanuensis Rune Høigaard, Universitetet i Agder kommer
frem til, i sin artikkel ”Talentutvikling i idrett”, publisert i Fotballtreneren nr. 2 2008: ”Unge
utøvere bør få erfare en allsidig idrettslig praksis med flere idrettslige aktivitetsformer.
Konkurranser og kamper for de yngste anvendes som en arbeidsmåte i idrettsopplæringa der
konkurransemomentet ses på som en utvidet treningsform til påfyll på de unges fysiske,
motoriske og psykologiske og sosiale ferdighetsutvikling”.

I forbindelse med del 2 av vårt trener III kurs, så kåserte foredragsholder Geir Jordet om
diverse prioriteringsområder innen norsk toppfotball. Trenerutvikling, treningskvalitet og
treningsmengde var fokusområder.
Sitat: ”Dersom en 8 åring skal oppfylle de kravene som en tiller til en topp idrettsutøver, så
må han trene 3 timer pr. dag/20 timer pr. uke/1000 timer pr. år. Regner vi dette ut i
”normale fotballøkter” på 1,5 time, så betyr det at våre unge fotballspillere skal trene ca. 13
fotballøkter i uken, dersom en skal trene fotballspesifikt. 13 fotballøkter er vel kanskje lite
relevant, men timeantallet pr. uke er klart oppnåelig, dersom en finner en god måte å

Trener-3 oppgave, januar 2010. Svein Fjælberg

30

differensiere treningen på. Hvordan samstemmer disse tallene, med svarene jeg fikk fra mine
to ”grupper”?

Mine spørsmål dreide seg om antall økter pr. uke, jeg spesifiserte ikke at det skulle
spesifiseres antall timer, eller varighet på øktene. I hovedsak var alle lagtreningsøkter på 1,5
time.
I gruppen ”lyktes” ble dette utfallet av spørsmålene.
Antall økter, uavhengig av idrett

Antall fotballøkter

6-12 år:

4,7 økter

3,3 økter

13-16 år:

6,3 økter

4,9 økter

17-20 år:

7,9 økter

7 økter

I gruppen ”ikke lyktes” ble utfallet dette.
Antall økter, uavhengig av idrett

Antall fotballøkter

6-12 år:

3,9 økter

3

13-16 år:

5,5 økter

4,3 økter

17-20 år:

5,8 økter

5,4 økter

økter

Hvilke slutninger kan vi trekke av disse tallene? Jeg har i alle fall fått en liten indikasjon på
min egen tese, ”du må ha det litt mer vondt, og jobbe litt hardere enn kompisen din, hver dag,
for å bli god”, medfører en viss sannhet.

Vi ser at gruppen ” lyktes” trenere mer enn den andre gruppen, på alle alderstrinn. Dette
gjelder både m.h.t. fotballøkter og økter uavhengig av idrett. Ser en på tallene som omhandler
økter uavhengig av idrett, så ser vi forskjellen er lik på de to yngste alderstrinnene, mens det
er en markant større forskjell i aldersgruppen 17-20 år. Dette henger helt klart sammen med
den intensiverte og spesifikke fotballtreningen i denne aldersgruppen., vi ser at mye av
treningen da dreier mot fotball.

5.5.3 Den organiserte og den uorganiserte treningen.
Et spørsmål som til stadighet dukker opp når ”fotballfamilien” samles, er hvordan de unge
talentene skal trene. I Norsk Fotballtrenerforenings magasin ”Fotballtreneren”, nr.1 februar

Trener-3 oppgave, januar 2010. Svein Fjælberg

31

2008 henter jeg følgende sitat fra Hans Boersma, ansvarlig for trenerutdanningen i det
nederlandske fotballforbundet: ” Vi må finne tilbake til gatefotballen slik vi husker den fra
Rinus Michels tid på 50 og 60 tallet”. Videre står det: ” Om han ikke mener det bokstavelig,
er han krystallklar på at den uorganiserte spillaktiviteten blant barn må tilbake i større grad.
Det er helt avgjørende for å utvikle internasjonale toppspillere i framtida.”

For min egen del så er jeg overbevist om at det var mengden av denne” gatefotballen” som ga
meg den største læringen i barneårene. Spillet med kompisene, om du var 2,3,4,5, eller om du
holdt på alene, det er jeg overbevist om var det som dannet grunnlaget for at du siden fikk en
mulighet til å delta og oppleve spillet på det øverste plan. I Fotballtreneren nr.5, 2009 s. 18
kommer Toppfotballsenteret inn på viktigheten av å trene mye på løkka. I artikkelen ”Trening
og lek på løkka i utviklingen av profesjonelle fotballspillere ”. Her skriver de at de spillerne
som ble best senere var de som hadde drevet med mye lekbasert trening på løkka som barn.
De trente over dobbelt så mye enn gruppen som ikke lyktes.

Svarene som kom inn i forbindelse med spørreundersøkelsen bekrefter også at den
uorganiserte ”løkke/bingefotballen” har stor betydning for et godt sluttresultat. De fleste
spillerne, og her var det ingen særlig forskjell på de to gruppene, fremholdt leken og læringen
utenom de organiserte treningene, som avgjørende for at du ville lykkes som utøver.
Majoriteten mente at denne formen form trening var vel så viktig som den organiserte
treningen. Det som var en ”rød tråd” når det gjaldt den organiserte treningen, var at effekten
av denne hadde sammenheng med kvaliteten på trenerne som var involvert rundt lagene.
Svarene her sprikte i forhold til dette, og det understøtter kanskje utsagnet som Teddy Moen i
Norsk Fotballtrenerforening, fremla i Stavanger Aftenblad 24.07 09: ”Vi må ha en plan og vi
må ha virkemidlene. Vi trenger en ekstrem utvikling i utdannelsen av barnetrenere, og derfor
trenger vi en utdannelse som er lik yrker i alle andre bransjer. Det er klart at det ikke holder
med 16 timer. Sett utdannelsen på bachelor og masternivå, for dette er pedagogisk arbeid, og
bør ikke stå tilbake for en vanlig lærerutdannelse. Barnetrenere trenger 3 års utdannelse”.

Ideen er god, men spørsmålet er vel hvordan en skal klare å få til dette, i et land som er tuftet
på dugnad, og den enorme innsatsen ivrige foreldre legger ned i barne- og ungdomsfotballen.
Samtidig er statusen for å trene aldersbestemte lag fortsatt for liten. Kan vi endre dette,

Trener-3 oppgave, januar 2010. Svein Fjælberg

32

samtidig som vi blir flinkere til å prioritere barnefotballen med de økonomiske tilskudd som
den trenger, så er mulighetene for dette til stede. Og det bør prioriteres. Dette er da også den
klare tilbakemeldingen fra spørsmål 10 i undersøkelsen ”Hvor viktig tror du det er, at trenerne
i barne- og ungdomsfotballen er godt ”skolerte”, og heller ikke her er det noen særlig forskjell
på svarene fra de to gruppene.

Spørsmålet som angikk foreldrenes oppfølging, ga meg et litt annet svar enn det jeg kanskje
hadde trodd. I gruppen ”ikke lyktes”, var det bare en spiller som ikke hadde blitt fulgt noe
særlig opp av foreldrene, og i gruppen ”lyktes” var det 2. De andre mente at de hadde blitt
fulgt veldig godt opp, i svært mange tilfeller hadde (spesielt far) en av foreldrene, også vært
med som trener/oppmann i mange år.

Når det gjelder spørsmålet om deltakelse på krets og landslag, så ble tilbakemeldingene litt
annerledes enn det jeg hadde trodd på forhånd. I gruppen ”ikke lyktes” var dette resultatene:
14 stk hadde deltatt på kretslag, av disse hadde 2 deltatt på alderbestemt landslag. 3 stk hadde
aldri vært innom krets eller landslag.
I gruppen ” lyktes” var tallene slik:
13 stk hadde deltatt på kretslag, av disse hadde 11 deltatt på aldersbestemte landslag. 6 stk
hadde aldri vært innom krets eller landslag.
Det er altså ikke alltid en sammenheng mellom et talent i ung alder, og det som skjer i voksen
alder. Her kan det selvsagt være tilfeldigheter som avgjør om den enkelte spiller kommer med
på de forskjellige lagene, men jeg tror allikevel det viser betydningen av å involvere flest
mulig, lengst mulig.
5.5.4

Tidspunkt, kriterier, flere talenter, hvorfor lyktes du/mislyktes du? Spørsmål nr
:

13. Tror du det er viktig for unge talenters utvikling, å komme til en toppklubb så tidlig
som mulig? Begrunn svaret.
14. Hva er, etter din mening, de viktigste kriteriene for at et ”talent” skal utvikle seg til å
bli en god fotballspiller?
15. Hvordan skal vi klare å utvikle enda flere talenter fra ”lokalfotballen”, til
elitedivisjonsspillere?

Trener-3 oppgave, januar 2010. Svein Fjælberg

33

16. Hvorfor ble du god? (Til spillerne i kategorien ”lyktes”)
17. Hvorfor klarte du ikke å etablere deg som spiller i elitedivisjonen? (Til spillerne i
kategorien ”lyktes ikke).

Jeg velger å referere til disse spørsmålene under ett, da jeg mener at disse berører litt av de
samme tingene, i en større diskusjon.

Med utgangspunkt i min egen vurdering som ung spiller, så var jeg litt spent på
tilbakemeldingene jeg fikk på mitt spørsmål om ”det var viktig for unge talenters utvikling, å
komme til en toppklubb så tidlig som mulig.” Ser vi på begge gruppene spillere som ble
forelagt spørsmålene, så svarte over 50% at det ikke var viktig å komme til en toppklubb så
tidlig som mulig. Bare 1 spiller i ”lyktes ikke” gruppen svarte at det var viktig, mens 5 spillere
i ”lyktes” gruppen mente at dette var viktig. De øvrige hadde ikke noen bestemt mening om
dette.
Det som ble fremhevet som det viktigste, var hvilken oppfølging og hvilken plan det ble lagt
for det unge fotballtalentet i moderklubben. Dette sammen med kameratskapet og den sosiale
tryggheten i moderklubben, ble ansett som viktigere, enn det å gå til en mer usikker plattform
i en større klubb. Spørsmålet var vanskelig for mange å besvare, i og med at det er veldig
individuelt betinget, det finnes ingen fasitløsning på denne problemstillingen. Allikevel er det
litt betegnende at så mange svarer nei, og at nei svarene er likevektig fordelt på de to
gruppene.
Med hensyn til spørsmålet om hva som er de viktigste kriteriene for at ”talent” skal utvikle
seg, så kom det veldig mange ulike svar. Jeg gjengir noen av de mest sentrale
tilbakemeldingene fra de to gruppene:
”Ikke lyktes”: Gode holdninger, trene mye, spille på et nivå over sitt eget, tillit og trygghet,
indre motivasjon, ydmykhet, vilje til å lære, god psyke, god oppfølging fra kompetente
trenere, mulighet for differensiert trening, sette mål.
”Lyktes” : Å bli satset på, tålmodighet, struktur i livet, mental styrke, spille opp på nivå, gode
holdninger, gode trenere, veiledning på utenomsportslige ting (kosthold, livsførsel
etc),treningsvilje, den indre gløden om å bli best, idrettsglede, tillit og trivsel,
modenhet/personlighet avgjørende, stahet/vinnervilje, mye trening.

Trener-3 oppgave, januar 2010. Svein Fjælberg

34

Som vi ser så er det mange av de samme momentene som går igjen i de to gruppenes
tilbakemeldinger, det er heller ikke noen stor overraskelse. Det som jo blir vanskelig å finne
ut av er hvorfor noen av disse spillerne lykkes, mens andre, som jobber med det samme
utgangspunktet, mislykkes. Er det den indre gløden?

Jeg hadde håpet at jeg skulle få løsningen på spørsmålet hele fotball Norge ønsker å få svar
på, i mine siste 2 spørsmål. Jeg fikk mange, men ikke fasiten.
”Hvordan skal vi klare å utvikle enda flere talenter fra ”lokalfotballen” til
elitedivisjonsspillere?” Løsningene var mange på også dette spørsmålet, og jeg presenterer de
svarene som gikk mest igjen.
”Lyktes ikke” : Utdanning av trenere, synlighet i lokalklubbene, oppfølging av talenter,
timing på inntreden i Viking, tørre å gi unge spillere sjansen/ikke la dem ende som stallfyll,
talentsamlinger, toppklubb må samarbeide mer og tettere med lokale klubber, toppklubb må
spre av sin kompetanse, la spillere bli lenger i sin klubb mens de får hospitere i toppklubb,
flere FFO’er, flere fotballinjer på ungdomsskolenivå, bedre anlegg, mer trening/mindre
kamper.
”Lyktes”: Skolere trenere, jobbe tett med klubbene i regionen, ikke ”å sy puter under
armene” på talentene, miks mellom seriøsitet og spillerglede, identifisere de med riktig
mentalitet og holdning til å legge ned det arbeidet som kreves, bruke ressurser i mindre
klubber og la spilleren utvikle seg der, la spilleren være i et miljø han trives, utvikle
treningskultur, tålmodighet i utviklingen av spiller, lage treningsprogrammer, trenere og
spillere fra toppklubbene må ut i distriktene, trenere i de mindre klubbene må få tilbud om
utdanning, la unge spillere få mulighet til å feile, ”faddere” fra toppklubb til talenter i mindre
klubber, dyrke sulten, gradvis progresjon.

I Viking så er jo dette spørsmålet av essensiell betydning, med hensyn til arbeidet vi gjør både
eksternt og internt. Som en ser så går mange av de samme svarene igjen, når spillerne fra
begge gruppene prøver å finne løsninger for hvordan arbeidet best bør gjøres. Det er positivt å
se at Viking, med den måten vi nå er organisert på, prøver å dekke mange av disse
problemstillingene som spillerne her berører. Vi har stor tro på at den modellen vi nå
gjennomfører, på sikt vil føre til at vi i fremtiden vil klare å utvikle flere lokale talenter, ikke

Trener-3 oppgave, januar 2010. Svein Fjælberg

35

bare til tippeligaspill, den vil samtidig være med på å høyne nivået blant svært mange Adecco
og 2 divisjonsspillere. Vi har en god dialog med Rogaland Fotballkrets og NFF. Disse er
viktige bidragsytere for å få en best mulig modell.

Når det gjelder svarene på det siste spørsmålet, så er disse sterkt knyttet opp til de svarene
som kom på de foregående spørsmålene. Det kom inn en mengde forskjellige svar, men det
var en større variasjon i svarene nfra den gruppen som ”ikke lyktes”, enn det var i den andre
gruppen. Allikevel var det et par momenter som gikk igjen i begge gruppene, som kanskje kan
forklare litt av årsaken til den forskjellige karriereutviklingen.

”Vilje til å trene mye”........... Dette var et av de momentene som nesten samtlige av spillerne
i den beste kategorien nevnte, som et av de viktigste punktene for deres suksess. Mye trening
over lang tid, ble fremevet. I den andre gruppen var det flere av spillerne som mente at de
gikk lei av all treningen, og at det var andre faktorer i deres hverdagsliv som mer og mer tok
over. Noe av denne manglende viljen kan sikkert utledes fra et av de andre momentene som
dukket opp, nemlig ”mangel på tillit, mistet lysten”. I gruppen som ”ikke lyktes” var det
dette svaret som ble nevnt flest ganger i besvarelsen. For veldig mange av spillerne så var
mangel på tillit og oppfølging fra apparatet rundt A laget i Viking, den viktigste grunnen til at
de ikke lyktes. Andre årsaker som gikk igjen i flere av svarene var:
”Ønsket å prioritere utdannelse/jobb”.
”Var ikke mentalt sterk nok”.
”Oppdaget at jeg ikke var god nok”.
”Manglet tålmodighet/ydmykhet”.
I gruppen ”lyktes” så dukket mange av de samme momentene opp, med motsatt fortegn:
”Forsaket det meste for å bli god”.
”Mentalt sterk”.
”Ville alltid være best/hatet å tape”.
”Hadde tålmodighet/ydmykhet”.

I tillegg så var det flere av spillerne som hadde noen interessante synspunkter på hvorfor de
lykkes:

Trener-3 oppgave, januar 2010. Svein Fjælberg

36

”Flaks..............var heldig å få spilletid i riktig øyeblikk”. Dette er et ganske spennende
synspunkt, og noen ganger kan det vel sikkert være så enkelt, at timingen er perfekt. Det at du
er i rett klubb, til rett tid, og at de kvalitetene du besitter blir verdsatt litt annerledes fra trener
til trener, og at du tar vare på sjansen når den dukker opp, kan ofte være nok. Det som
allikevel var det mest spennende for meg, det var tilbakemeldingen som kom fra nesten 50 %
av spillerne i denne kategorien:
”Gode trenere/godt treningsmiljø på alle nivåer”, var altså en av årsakene til suksess, blant
neste halvparten av spillerne. Det er ganske interessant, og det forsterker nok bare det fokuset
som er satt på å utvikle flere og bedre trenere, spesielt i barne og ungdomsfotballen. Det å få
høynet statusen på det å være trener i de yngre årsklassene, tror jeg vil være av essensiell
betydning for å dyrket frem flere og bedre fotballspillere. Svarene i denne undersøkelsen
skulle bare forsterke akkurat denne teorien.

Bilde: Brede Hangeland, ”ville bli best”.

6.0 Intervju
6.1

Bakgrunn for intervju.

I forbindelse med oppgaven, så ønsket jeg å intervjue trenere/ledere i fotballmiljøet, både fra
breddeklubb og fra toppklubb. Samtidig ønsket jeg å høre hvilke synspunkter representanter
fra fotballkrets og forbund hadde i forbindelse med problemstillingen. Jeg ønsket å se om det
var samsvar mellom svarene fra spillergrupperingene og lederne, eller om det var store
forskjeller mellom grupperingene. Inervjuobjektene ble forelagt følgende spørsmål:
Hvilke kriterier må være på plass for at en overgang skal finne sted (fra bredde til toppklubb)?
Hvordan kan toppklubbene bli enda bedre i sitt arbeid ut mot breddeklubbene?

Trener-3 oppgave, januar 2010. Svein Fjælberg

37

6.2

Intervju med Leif Knutsen, Sandnes Ulf.

Trenerbakgrunn: Trener II. Trent aldersbestemte lag i mange år. Trent Sunde I. L. A lag.
Involvert som kretstrener i Rogaland Fotballkrets i 4 år. Er med i teamet rundt Team
Rogaland, et prosjekt for de beste, unge spillerne i Rogaland.

Etter min mening så bør unge, talentfulle spillere, gå til en toppklubb så tidlig som mulig, vel
å merke dersom spilleren har de rette holdningene. Jeg blir mange ganger litt oppgitt over
holdningene i mange breddeklubber, som ønsker å holde på spillerne for enhver pris, selv om
de vet at det sportslige tilbudet i deres egen klubb ikke holder mål. Det aller viktigste må være
at spilleren skal stå i sentrum, og at spillerens utvikling er det viktigste. Topp og breddeklubb
må sammen finne en utviklingsarena for spilleren, dersom spilleren skal forbli i
breddeklubben.

Synlighet ute i distriktene er en forutsetning. Toppklubbene må ut og bidra med den
kompetansen den besitter. Må være med på å tilrettelegge forholdene i breddeklubbene, slik at
de unge spillerne får et tilbud som kan gi dem en god sportslig utvikling. Tror det er viktig at
toppklubbene blir enda mer bevisste på å følge talentfulle spillere over et lengre tidsrom, når
spilleren velger å bli i breddeklubben. Utviklingen varierer fra spiller til spiller.

6.3

Intervju med Espen Terland, Nærbø IL

Trenerbakgrunn: A lags trener Nærbø I. L. Trener i alle aldersbestemte klasser i samme klubb.
Vært involvert rundt kretslag i Rogaland i 2 år. Sittet i spillerutviklingskomiteen i Rogaland
Fotballkrets. Sportslig leder for aldersbestemte lag, Nærbø I. L. Styremedlem i Nærbø i
mange sesonger.

Det må være et apparat som rundt spilleren som fungerer. Det må være inkluderende, viktig at
toppklubbene har et solid støtteapparat, der ikke minst spillerens sosiale liv blir fulgt opp. Jeg
mener at Viking, som må regnes som toppklubben i vår region, nå begynner å nærme seg en
struktur som gjør at spillerne som kommer til klubben blir fulgt opp på en svært god måte.
Tenker i første rekke på dette med skole, vertskapsfamilier, livsførsel etc. Viktig at spiller,
sammen med klubbene setter opp mål, og kjøreregler for hvordan man skal nå disse målene.
Alle parter må tåle tilbakeslag og motgang, i den forbindelse er det viktig at dialogen er åpen
og ærlig. Gi tilbakemeldinger på ting som kan endres eller gjøres bedre.

Trener-3 oppgave, januar 2010. Svein Fjælberg

38

La toppklubbene arrangere ”speedkurs”. Med det mener jeg at toppklubbene skal bidra 2-3
ganger i året, med den ekspertisen de rår over. La for eksempel Nærbø invitere de
nærliggende klubbene, til 2-3 årlige samlinger, der vi avholder kveldskurs, med få men
viktige tema. Tror toppklubbene i enda større grad kan bruke spillerne i A troppen som
ambassadører ut mot breddeklubbene, f.eks. i forbindelse med slike kurs. Ønsker ikke å si noe
negativt om kursene som avholdes av fotballkretsen, men for mange så blir de litt
”langdryge”, det er rett og slett ikke alle som kan ta seg tid til å delta på disse kursene. Fasen
når en går over til 11’er fotball er spesielt viktig, da er det mange som føler at de mangler de
kunnskaper som er nødvendige for å videreutvikle spillerne. Det er viktig at toppklubbene
følger opp det som blir sagt, i møter med breddeklubbene, noe jeg føler at f.eks Viking er blitt
mye bedre på de siste årene.

6.3

Intervju med Jørn Brekke, Vardeneset BK

Trenerbakgrunn: Trener aldersbestemte lag i Hinna og Vardeneset BK. Styreverv i
Vardeneset. Er nå daglig leder i klubben.

Vardeneset er en ”stor” klubb, med 55-60 lag i aldersbestemte klasser, et A lag som er i
toppen i 3. divisjon, samt fasiliteter som etter hvert begynner å bli meget bra. Håper at vårt A
lag skal kunne ta steget opp en divisjon i løpet av noen år. I den forbindelse mener jeg at det
ikke er nødvendig for spillerne å gå til en toppklubb for tidlig, vel og merke dersom ting blir
tilrettelagt på en slik måte at den sportslige utviklingen blir tatt vare på i den klubben de er.
Dersom toppklubbene kan ha en god dialog med breddeklubbene, så mener jeg at mange kan
utvikle seg vel så bra i sin moderklubb. Tror det er viktig å drive informasjonsarbeid m.h.t.
”ivrige” foreldre, som mange ganger har andre oppfatninger enn det både den håpefulle 13
åringen og de involverte klubbene har. Viktig å kartlegge spillernes modenhet før et
klubbskifte evt. blir en realitet.
En annen ting som kanskje også bør settes under lupen, er den økonomiske delen i forbindelse
med klubbskifte for unge spillere. Spilleren skal gjøre det ekstremt godt, for at moderklubben
vil oppleve at en skikkelig økonomisk kompensasjon vil bli en realitet.
Kommunikasjon i alle faser er ekstremt viktig. Hvordan kan topp og breddeklubb sammen
bidra til at spillerens utviklingskurve tar den forventede retning? Her må vi i fellesskap bli
enda bedre. Hvilket mål setter en seg? Mange ganger må en tenke litt mer langsiktig, for å få
det optimale sluttresultatet som alle ønsker. I tillegg så tror jeg det er viktig, at toppklubbene

Trener-3 oppgave, januar 2010. Svein Fjælberg

39

blir flinkere til å gi enda mer honnør til breddeklubbene, som de er helt avhengig av for å få
frem de spillerne som de ønsker. Det blir satt større pris på enn en kanskje er klar over.

Jeg tror også det er svært viktig at toppklubbene bruker så mye ressurser som mulig, på spiller
og lederutvikling i breddeklubbene. Jo mer toppklubbene kan være ”ute på treningsfeltet” hos
breddeklubbene, jo bedre. Dette gjelder egentlig på alle alderstrinn. Dersom toppklubbene blir
enda flinkere til å formidle den kunnskap og ekspertise som de rår over, ut mot
breddeklubbene, så vil dette gavne alle .

6.4

Intervju med Owe Salvesen, Egersund IK

Trenerbakgrunn: Trener II. Trent lag i alle års klasser til og med A lag, både gutter og jenter, i
EIK. Krets/sonetrener i Rogaland Fotballkrets i 3 perioder. Sitter i spillerutviklingskomiteen i
RFK, ansvar sone sør. Leder av sportslig utvalg, spillerutvikler i EIK. Ansvarlig for Team
Dalane.

Jeg tror det viktigste må være at en sammen finner den optimale trenings og kamparenaen for
den aktuelle spilleren. En må legge forholdene til rette for spilleren, slik at denne får et
optimalt tilbud med tanke på dette. Et godt eksempel på dette er Valon Berisha, som kommer
fra EIK. I dette tilfellet la EIK og Viking i felleskap opp en plan, for hvordan en så for seg at
guttens hverdag skulle se ut, selvsagt i samarbeid med gutten og hans foreldre. Så lenge en
kommuniserer om disse tingene, så er egentlig ikke alder, eller når skal et klubbskifte finne
sted, det viktigste. Spilleren er i sentrum. I en slik evaluering, er det også viktig å vite litt mer
om personen.

Toppklubbene må ha et system som fanger opp ”mennesket”, ikke bare fotballspilleren.
Hvilken personlighet har vi med å gjøre? Hvor moden er han egentlig? Hvilken bakgrunn har
han? Her har toppklubbene et stort ansvar. Kan være lurt at spilleren blir gradvis ”integrert” i
den nye klubben, f.eks ved å hospitere i perioder. La trygghetsfølelsen få et innpass før en
plutselig bare blir kastet inn i et helt annerledes miljø. Vertskapsfamilier, trygge boforhold,
oppfølging m.h.t. kosthold/livsførsel etc er en selvfølge.

Trener-3 oppgave, januar 2010. Svein Fjælberg

40

Det snakkes mye om spillerutvikling og talentutvikling, jeg tror det er vel så viktig å prioritere
trener og lederutvikling. Her kan toppklubbene bidra med mye. Skal vi komme videre, så er
det viktig for breddeklubbene å få mange og dedikerte trenere og ledere involvert i klubbene.

For en klubb som EIK, så er det viktig at flest mulig får en form for eierforhold til klubben. Vi
er helt avhengige av den innsatsen som alle frivillige kan bidra med. Ved å utvikle den
plattformen disse bidragsyterne står på, så står de enda tryggere. Her kan toppklubbene bli
enda flinkere til å formidle og dele den kunnskapen de sitter inne med. Jo mer jo bedre, og la
det være åpenhet rundt hvorfor en gjør dette.

6.5

Intervju med Roar Wold, spillerutvikler NFF/Rogaland Fotballkrets

Trenerbakgrunn: Trener III. Trent Klepp damelag i 2 sesonger. EIK herrelag i 3 sesonger.
Spillerutvikler i NFF i 5 år. Landslagstrener på ulike alderstrinn i 5 sesonger. Instruktør trener
II (UEFA B lisens) NFF. Veileder trener III (UEFA A lisens) NFF.

Det finnes mange eksempler på både ”gode” og ”dårlige” overganger. Det som er viktig å
være klar over, er at en jobber med svært ulike individer. Noen er mer eller mindre
selvgående, mens andre krever en helt annen oppfølging fra dag 1. Dette gjelder ting som
skolegang, kosthold, søvn, sosial modenhet. For unge spillere som kommer til en toppklubb,
så blir ofte hverdagen snudd helt på hodet, og i den forbindelse er det viktig at toppklubbene
har et apparat som kan fange opp de endringene som skjer. Toppklubbene må optimalisere
måten en jobber med disse tingene på, slik at en er best mulig rustet til å fange opp de
problemene som vil dukke opp.

Den individuelle oppfølgingen på det sportslige plan blir også viktig. At det blir lagt planer
for egentrening, og ikke minst at spilleren selv blir lært opp til å ta ansvar for dette, til å bli en
selvstendig, hel idrettsutøver.

Toppklubbene skal mer ut i distriktene. Man må ufarliggjøre dette med at toppklubbene skal
hente spillere. Budskapet som omhandler utvikling av spillere i det miljøet de befinner seg,
må selges inn på en mye bedre og klarere måte. I den forbindelse er det også viktig at
toppklubbene følger dette opp over tid, at det ikke bare blir en ”happening” en gang det
passer. Trenerutvikling tror jeg på mange måter vil være vel så viktig som spillerutvikling.

Trener-3 oppgave, januar 2010. Svein Fjælberg

41

Dersom man klarer å samle klubbene i de ulike regionene, f.eks hver 3 måned, og avholde
ulike kurs, så tror jeg dette vil få en svært positiv virkning på sikt.

Tror også det er viktig at en må prøve å få til et samarbeid og dialog som går på dette med å
individualisere treningen for de spillerne en identifiserer som mulige, fremtidige toppspillere.
Mange av disse spillerne trener ”for mye lag”, og for lite individuelt. Jeg tror det kan være lurt
å få til ordninger som kan følge opp dette på en bedre måte, evt i forbindelse med
hospiteringsordninger. Kommunikasjon er i så måte viktig, skepsis må ryddes av veien, og
spilleren må i fokus.

6.6

Intervju med Bjarne Berntsen

Trenerbakgrunn: 659 A kamper Figgjo I.L. 259 A kamper Viking. 33 A landskamper. Pro
Lisens Trener. Høyeste lederutdanning i NFF. Trener A i Viking, Bryne og damelandslaget.
Mange tillitsverv i Figgjo. Styremedlem i Norsk Toppfotball. Medlem av topptrenerkomiteen
og toppfotballkomiteen.

Jeg tror det er veldig viktig at spilleren får forståelse av den hverdagen han vil møte i
toppklubb. Derfor er det viktig at spilleren får treningsutfordringer som er tøffe nok i den
klubben han befinner seg. Overgangen til toppklubb blir i mange tilfeller svært tøff for
mange, og derfor er det viktig at de involverte partene legger en plan for hvordan den
overgangen kan mestres på en best mulig måte. Spilleren må bli gjort kjent med hvilke krav
som blir satt, og hvilke forventninger som stilles ved et klubbskifte. For veldig mange kan
denne overgangen bli i tøffeste laget, og derfor er det viktig at det tidlig blir lagt en
individuell treningsplan for spilleren, slik at overgangen til flere og hardere treningsøkter blir
så lett som det lar seg gjøre.

I tillegg til dette, så er det viktig at kamptilbudet for denne spilleren blir så optimalt som
mulig. Alt for ofte havner unge spillere på klubbens juniorlag, noe som på langt nok er bra
nok for den sportslige utviklingen. I mange tilfeller har da spilleren hatt et bedre kamptilbud i
den klubben han forlot, kanskje som en av støttespillerne på klubbens 3 divisjons lag. RBK
modellen med lag i 2 og 3 divisjon er i så måte en, etter min mening, god mal å følge for
andre norske toppklubber.

Trener-3 oppgave, januar 2010. Svein Fjælberg

42

Det er to ting jeg føler kan forsterkes i dette arbeidet. Det ene er at toppklubbene må enda mer
ut i breddeklubbene, med engasjerte og kompetente trenere som brenner for det å utvikle både
spillere, og ikke minst trenere i breddeklubbene. Man må skolere trenerne i breddeklubbene
med alle de midler en har til rådighet. I tillegg så må det arrangeres enda flere talentsamlinger
ut i regionene, på en jevnlig basis. Dette må ikke bli oppfattet som ”uttaksturneringer”, men
rett og slett som en ekstra kvalitetstrening for unge, talentfulle fotballspillere. Her vil de få
muligheten til å trene med spillere på sitt eget nivå, trent av engasjerte og faglig dyktige
trenere. Det som er viktig, er at det er åpenhet rundt slike tiltak, slik at en unngår all den
mistroen som ofte følger med slike tiltak. Mengden av slike tiltak bør økes.¨

6.7

Intervju med Kjell Inge Olsen, Viking

Trenerbakgrunn: Trener III. Utviklingssjef i Viking Fotballklubb. Trener Viking A lag 03/04
sesongen. Trener Vidar A lag i 5 sesonger. Trener aldersbestemte lag i Viking og Vidar. Sitter
i spillerutviklingskomiteen i Norges Fotballforbund. Forskjellige styreverv i Vidar.
Det viktigste er at det blir foretatt en grundig sportslig vurdering. At klubben følger spillerne
over tid, gjerne i et hospiteringsopplegg somm fungerer, slik at en til enhver tid er oppdatert
på spillerens utvikling, og om det må gjøres endringer i den planen som er skissert opp.
Denne planen må være gjennomtenkt og forankret sammen med spiller, familie og involverte
klubber. Om den planen er god, så hjelper ikke det så mye dersom de impliserte partene ikke
forstår hva den innebærer. Derfor er det viktig at alle virkelig forstår innholdet i
fremdriftsplanen, herunder livsstil,skolegang etc.
2.

Toppklubbene må finne en modell der en blir involvert inn mot breddeklubbene. Man

må innlede samarbeid, der hovedmålet må være å øke kompetansen i breddeklubben, på alle
plan. Dette gjør det mulig for toppklubbene å tidlig identifisere de talentene som finnes i
regionen, samtidig som det på sikt vil føre til at nivået på spillerne i breddeklubbene vil
høynes. Samtidig så tror jeg det er av stor betydning at man klarer å lage rettferdige og
forståelige ordninger m.h.t økonomisk kompensasjon, slik at moderklubbene får sin
rettmessige del ved eventuelle overganger senere. Det bør samtidig lages avtaler som sikrer
moderklubben kompensasjon dersom spilleren når ulike milepæler i klubben han har gått til.
Dette gjelder selvsagt for de som lykkes, og som ikke har kontrakt i den klubben han kommer
fra. Vikings egen kompensasjonsmodell kan i så måte være et godt utgangspunkt for hvordan
en slik avtale kan se ut.

Trener-3 oppgave, januar 2010. Svein Fjælberg

43

6.8

Resultat av intervju­ undersøkelsen

Etter å ha gått gjennom de ulike intervjuene, så finner jeg mange fellestrekk i
tilbakemeldingene uansett hvilket nivå de ulike intervjuobjektene befinner seg på i
fotballfamilien. På spørsmål 2 er det en nesten unison enighet om at toppklubbene må bli enda
mer synlige ute i distriktene, og by på den fagkunnskap og erfaring som de besitter. Det å
utvikle trenerkreftene i lokalklubbene blir tillagt like stor, om ikke større betydning, enn det å
utvikle de unge talentfulle fotballspillerne. Viktigheten av å følge spillerne over tid blir også
fremhevet som et område, der toppklubbene kan forsterke innsatsen. Kommunikasjon,
ærlighet og åpenhet i det arbeidet toppklubbene gjør er av stor betydning for at arbeidet skal
lykkes.

I forbindelse med spørsmål 1 så varierer svarene litt mer, men det å finne en utviklingsarena
som passer det enkelte individ, både sportslig og sosialt, går igjen som et av hovedmomentene
toppklubbene må fokusere på. Overgangen fra breddeklubb til toppklubb vil for de aller fleste
medføre store endringer, og det vil derfor være av stor betydning at det blir gjort et godt
forarbeid over tid, som gjør spillerne skikket til å møte den nye hverdagen, ofte borte fra
trygge og vante omgivelser.

Bilde: Kjell Inge Olsen sammen med Valon og Veton Berisha.

Trener-3 oppgave, januar 2010. Svein Fjælberg

44

7.0 Diskusjon
7.1

Sammenfatning av informasjon av undersøkelser og intervju

Gjennom spørreskjema til to differensierte spillergrupper, samt intervju med fotballtrenere og
ledere, så har jeg prøvd å belyse problematikken rundt talent/spillerutvikling i den regionen
jeg selv har mitt virke i. Jeg har prøvd, gjennom de spørsmålene jeg har lagt fram, å få svar
som kan gjøre meg istand til om mulig å finne noen ”kjøreregler” for hvordan en best mulig
kan planlegge og gjennomføre arbeidet med å utvikle talentfulle spillere i egen region. Jeg vil
komme tilbake til dette i konklusjonen på oppgaven. Jeg er samtidig klar over at regionen jeg
har hentet informasjon ut fra er liten, og Norge (selv om vi alltid liker å være best) er på
mange områder en liten nasjon. Hva gjøres i de ”store” fotballnasjonene?

7.2

Spania Europamester G­17, G­19 og A landslag herrer i 2008

Når en ønsker å sammenligne oss med de beste, så er det vel egentlig naturlig å se på Spania
som et av de landene som vi kan lære noe av. I den forbindelse så ønsker jeg å komme med
noen innspill, hentet fra NFF’s rapport ”UEFA study group” v. Jan Roar Saltvik. I rapporten
står det bl.a.: ” ......viktig at flest mulig har direkte kunnskap om hvordan de beste nasjonene
tenker og handler i sin ”best practise”. Ikke nødvendigvis for å benytte de samme
virkemidlene som en folkerik nasjon kan benytte seg av i sitt arbeid for å utvikle gode spillere
og lag, men for å finne god og naturlig overføringskunnskap.” Studieobjekter på denne turen
var Real Madrid, Barcelona, Espanyol Barcelona, Atletico Madrid og det spanske
fotballforbundet - aldersbestemte landslag. I rapporten skriver Saltvik:
”Kamptilbudet og arenaene er i stor grad ”designet” for å sikre utvikling av gode lag og
spillere. Dette bidrar å sikre at spillerne i stor grad kan få spille kamper mot jevnaldrende
spillere på et høyt nivå”.

I dette utsagnet finner vi allerede litt av det som til stadighet dukker opp i vår nasjonale
debatt. Dersom vi skal ta noen skritt videre i denne sammenhengen, så tror jeg det er viktig at
vi snart lærer oss forskjellen på ”differensiering” og ”topping”, og at det etter hvert blir aksept
for at de mest dedikerte spillerne må få en mulighet til å utvikle seg sammen, ikke
nødvendigvis på hver eneste treningsøkt, men at det blir laget et opplegg for disse som er med
på å utvikle spilleren. I forbindelse med dette, så er følgende sitat fra rapporten ganske

Trener-3 oppgave, januar 2010. Svein Fjælberg

45

interessant: ” Laget” og ”Spillerne” er klubbens ”Produkt”- ikke trenerens.” Jeg føler at vi har
mye å ta tak i, når det gjelder akkurat dette. Alt for ofte ser jeg at den enkelte treners
ambisjoner for eget lag, ikke samsvarer med de mål klubben har for sin spillerutvikling (i de
klubbene som da har slike mål). I kraft av den måten som trenerrekruttering skjer i de nevnte
klubbene, så sikrer man seg trenere med ”tunge” CV’er, ofte tidligere toppspillere. Det som i
tillegg er interessant er at planlegging og innhold på treningene bestemmes av sportslig
ansvarlige i klubben/forbundet, ikke trenere. ”Funnet om at klubben/forbundet styrer så
detaljert og tydelig den sportslige ativiteten var noe overraskende og kan i en del henseende
betraktes som en motsetning til hvordan norske klubber styres og utvikles, både i bredde og
toppfotballen”.

En annen ting som også skiller seg vesentlig ut fra hvordan vi driver i Norge, og nå snakker
jeg ut fra de erfaringer jeg har selv, er hvordan vi organiserer vår utviklingspyramide. Mens
de fleste norske klubber har en mengde lag og spillere i de yngste årsklassene, så organiserer
de det motsatt i disse klubbene. ”Klubbene har en klar erkjennelse av at de bør ha mange å
velge blant i sistefasen i utviklingen, dvs. fra talent (17-19 år) til etablert toppspiller. De har
desto færre lag og spillere i bunn av utviklingspyramiden.” Det siste utsagnet har en klar
sammenheng med hvordan seleksjonen foregår. ”På yngste aldersnivå, 8-9 år, har Real
Madrid kun et lag bestående av 16 spillere. Disse velges etter en seleksjon hvor spillerne
melder seg på en ”audition” på klubbens hjemmeside.” Kunne vi gjort dette i Norge? Kunne
Viking som toppklubb tatt initiativet til en slik ”audition”? Hva ville NFF sagt? Hva ville alle
samfunnsvitere og barnepsykologer sagt? Jeg tviler, når jeg ser på den vedvarende debatten
som pågår i Norge mht. barneidrett.

Et annet moment som dukket opp i denne rapporten, som skiller seg overraskende mye ut fra
de tanker som Norsk Toppfotball Senter har, er når det gjelder treningsmengde. ”Videre er det
noe uklart hva angår treningsmengde. Lagene i 14/15/16 årsalderen trener ikke mer enn 3-4
ganger pr uke, i tillegg til fast kampdag på lørdag. Dette er ikke nok mengde etter vårt syn
ifht. utvikling av så gode spillere. Her ligger det noen ”mørketall” som gruppen dessverre
ikke fikk tilgang underveis”. Som det blir sagt her, så samsvarer ikke disse tallene med de
normene som er satt fra NTS. Hvis tallene stemmer, noe som det blir sådd en viss tvil om,
hvordan blir da disse ungdommene så flinke fotballspillere? Skjer den store utviklingen først
fra 17 års alderen og oppover? Er grunnlaget som blir lagt opp til 16 års alderen nok til at de
få ”diamantene” vil bli skikkelig formet i årene som følger?

Trener-3 oppgave, januar 2010. Svein Fjælberg

46

Legger vi i Norge for stor vekt på talent og spillerutvikling i de yngste årsklassene, for så å
glemme de viktige årene som følger? Eller har det sammenheng med disse utsagnene som jeg
fant på siden www.youthsoccerfun.com 20. mai 2009
Johan Cruyff sier: ”All coaches talk too much about running a lot. I say it‘s not
necessary to run so much. Soccer is a game that‘s played with the brain. You need to be
in the right place at the right time, not too early, not too late.”

I den samme artikkelen uttaler Pep Guardiola, som selv har gått gradene gjennom Barcelonas
ungdomsprogram, følgende: ” Our aim is to help young players understand the game. Of
course, there is the emphasis on the tecnical, where it all starts. But we want the players
to learn how to think fast. We want them to learn how to run little, but to run smart.”

Enig eller uenig, det er uansett to “store” navn i europeisk fotball som uttaler seg. Dette er
også ganske interessant ifht. ”spillerutvikleren i klubb”, som de seneste årene har vært en
relativt ”løs” rolle i mange norske toppklubber. Er det mulig at mange av våre unge talenter
trener for mye ”lag” og for lite individuelt når de tar steget inn i en toppklubb? Jeg tror vi har
mye å hente i så henseende, med bakgrunn av det jeg har sett i egen klubb, og de erfaringer
jeg har fått gjennom et langt fotballiv. Derfor vektlegger vi rolletrening blant elitelagene i
Viking.

7.3

Nederland ­ en fotballstormakt.

”Slakter norsk talentsatsing”. Denne overskriften kunne en lese over to sider i Aftenposten,
22 juni i år. Uttalelsen kommer fra trener og teknisk direktør ved Ajax akademiet, Patrick
Ladru. Han mener at ”Rosenborg og andre norske toppklubber må hente inn 8 og 9 åringer
dersom Norge igjen skal heve seg internasjonalt”. Ajax akademiet har opp gjennom tidene
fostret opp spillere som Johan Cruyff, Marco van Basten, Patrick Kluivert, Dennis Bergkamp,
Frank Rijkaard og mange, mange andre, som har satt sitt preg på internasjonal fotball.

Ungdomslagene i Ajax blir trent på eksakt samme måte som A-laget, der spillerne drilles i en
4-3-3 formasjon. De utvikler spillere fra de er 8 år gamle, og Akademiet tar kun inn spillere
etter lang tids speiding. Ladru sier videre: ” Jeg synes det er veldig rart at de starter så sent
som ved 13 års alderen i Rosenborg, i Ajax starter vi når spilleren er 8. De må ta ansvar for

Trener-3 oppgave, januar 2010. Svein Fjælberg

47

ungdommene i klubber som Rosenborg, og jeg mener at barna lærer mer fra de er åtte til tolv,
enn fra 13-17. Det er da de lærer basisferdighetene.”

I samme artikkel repliserer Tore Grønning, Utviklingsleder i Rosenborg, på Ladru’s uttalelser.
Grønning mener Norges Idrettsforbund må se på de eksisterende reglene. Rosenborg skulle
gjerne gitt et tilbud til de yngre spillerne, slik Ajax treneren mener de må, men finner det
vanskelig: ” I RBK bør det ikke være feil å gi et tilbud til dem som ønsker det. Jeg er tilhenger
av ordene hospitering og differensiering.” I Barneidrettsbestemmelsene (6-12 år) heter det
blant annet at ingen skal velges foran andre. Nå ser trenden i stedet ut til å bli
påmeldingsskoler som koster penger. Grønning tror reglene må vurderes på nytt. ” NFF bør
ha et program for dette. Sånn det er nå går pengene til de kommersielle aktørene som
arrangerer dette, og det er en utfordring i norsk fotball.

I Nederland har de ikke den samme kulturelle problemstillingen som vi føler vi har her,” sier
Grønning. Jeg tror Tore Grønning har et godt poeng her. Den norske kulturen, folkesjela, har
mange ganger problemer med å akseptere at noen skal ha lov til å være bedre enn andre.
I Fotballtreneren nr. 1- 2008 (Ivar Thoresen) uttaler Hans Boersma, ansvarlig for
trenerutdanningen i det nederlandske fotballforbundet, at talentene allerede plukkes som 5
åringer. Jeg ser for meg hvilket rabalder det hadde skapt i Norge. Uorganisert aktivitet på
gata, i bingen eller hvor som helst, er et annet avgjørende virkemiddel for å utvikle
toppspillere.

På siden ”Youth Soccer Fun.com” fant jeg disse visdomsordene fra Rinus Michels,
”totalfotballens far”: ”Good coaches use the basic criteria of street soccer for their vision of
grassroots development; they realize that these elements produce a natural process that gives
the most efficient training for young kids.” Tar også med et utsagn fra Ferenc Puskas,
legendarisk angriper fra Real Madrid/Ungarn: “I am grateful to my father for all the coaching
that he did NOT give me.” Begge disse utsagnene understreker kanskje betydningen av den
uorganiserte fotballen, kanskje er vi i ferd med å organisere og tilrettelegge for mye? Eller
skal vi kanskje finne en annen måte å gjøre nettopp dette på?

Trener-3 oppgave, januar 2010. Svein Fjælberg

48

Bilde: Talent og læremester, Johan Cruyff er læremester.

Hvilken filosofi preger ellers det nederlandske fotballforbundet, når det gjelder utvikling av
unge spillere? Hovedpunktene for spillerutvikling fra 10 år og oppover er følgende:
Skape individuell og lagmessig utvikling.
Spillerutvikling er det delt ansvar mellom forbund og klubb.
De beste skal spille med de beste mot de beste,
Talentfulle spillere bør trene seks ganger i uka, pluss kamp.
Godt utdannede og erfarne trenere er en forutsetning for utvikling av gode unge
spillere.
” Vi har ingen hemmeligheter. Vi skal utvikle spillerne og vi skal utvikle trenerne. Begge
deler er viktige, og det er avgjørende at vi i barne- og ungdomsfotballen har trenere som kan
være i stand til å gjøre spillerne bedre i alle spillets faser.” Denne filosofien er ikke særlig
annerledes enn de tanker som preger mange klubber i Norge, men det er vel stor
sannsynlighet at mulighetene til å dyrke frem enda flere talenter er større i et land med 16
millioner innbyggere?

Trener-3 oppgave, januar 2010. Svein Fjælberg

49

8.0 Konklusjon
8.1

Fasiten. Finnes den?

Når jeg startet arbeidet med denne oppgaven, så var det vel egentlig bare en ting jeg var helt
sikker på, og det var at jeg ikke ville finne fasiten på hvordan det ideelle
talent/spillerutviklingssytstemet skulle være. Jeg håpet allikevel at jeg ville finne en del trekk
som gikk igjen både i spørreundersøkelse, intervju og litteraturstudie fra andre nasjoner, som
kunne gi en del konkrete holdepunkter i dette arbeidet. Sammen med de erfaringer som jeg
selv har gjort meg, både som spiller og trener, så vil jeg trekke frem en del momenter som jeg
synes å sitte igjen med når jeg evaluerer den informasjonen jeg har.

Trenerutvikling: På alle de forskjellige plan denne undersøkelsen omfattet, så er dette med
trenerutvikling et moment som til stadig kommer igjen. Jeg var egentlig litt overrasket over at
så mange av spillerne i ”lyktes” kategorien nevnte dette som en medvirkende faktor til at de
ble gode fotballspillere. Jeg hadde, med bakgrunn i egne erfaringer, kanskje trodd at mange
var enda mer ”selvgående”, men det var en tydelig tilbakemelding at gode trenere i barne- og
ungdomsårene var en medvirkende årsak til deres suksess. Dette er jo et av de momentene
som også blir mest poengtert, både blant trenere/ledere som er intervjuet, samtidig som det er
et av de viktigste satsningsområdene i de store europeiske fotballnasjonene. Sannsynligvis
ikke bare blant de store nasjonene heller. Vikings Birkir Bjarnason som kommer fra Island,
uttalte følgende: ”Når jeg var liten og spilte fotball på Island, så ble jeg alltid trent av trenere
med god trenerutdannelse, som ble lønnet for jobben de gjorde.”

Uorganisert trening: ”Løkkefotballen”. Blir fremhevet av de fleste spillerne i begge
kategorier, som likeverdig den organiserte fotballen i klubbregi, i alle fall opp til en viss alder.
Det nederlandske fotballforbundet sier ”tilbake til gatefotballen”. Kanskje må vi tenke litt
annerledes, organiserer vi kanskje for mye? Er vi for opptatt av vinkling på pasningsfoten,
medløp og gjenvinning av ball, i forhold til ”velg lag og spill”? Jeg tror dette kan være et
område som vi kan klare å utvikle oss på, og min egen erfaring er at det var på løkka jeg la
grunnlaget for de fotballferdighetene jeg senere fikk bruk for på klubb og landslag.
Fotballtreneren nr. 5, desember 2009, tar også opp dette temaet i et par artikler, og refererer
fra et forskningsprosjekt av Paul Ford og kolleger. Publisert i juni 2009. I denne
undersøkelsen viser det seg at de spillerne som ble best, hadde drevet dobbelt så mye

Trener-3 oppgave, januar 2010. Svein Fjælberg

50

lekbasert trening på løkka (340 timer pr. år) sammenlignet med de som ikke lyktes (150
timer). Begge gruppene brukte omtrent like mange timer på lagtreninger og på andre idretter.
Disse tallene gjaldt i aldersgruppen 6-12 år. Ford, P. R. Ward, P. Hodges, N. J. & Williams,
A.M.(2009). The role of deliberate practice and play in career progression in sport: The early
angagement hypothesis. High Ability Studies, 20, 65-75. I det samme magasinet,
(Fotballtreneren nr. 5), blir også Ole Gunnar Solskjær sitert, fra hans foredrag under
Cupfinaleseminaret. Solskjær sier: ”La barna få leke.” Bunnlinja i Solskjærs innlegg handlet
ikke om tidlig spesialisering og spissing, men om mye lek og småspill utenom de organiserte
treningene.

Treningsmengde: Fikk tydelige indikasjoner på at de beste spillerne hadde trent mer enn de
spillerne som ”ikke lyktes”. Dette samsvarer også med de normer som NFF har kommet frem
til som vitale, for at vi skal klare å utvikle toppspillere. Jeg mener også selv at dette er en
forutsetning. Det som jeg syntes var ”gledelig”, var at de aller fleste utøverne hadde drevet
med alternative idretter, samtidig med at de spilte fotball. I og med at jeg selv var aktiv i flere
idretter opp til 16 års alderen, så var det en liten bekreftelse på at dette er fullt mulig.

Tidspunkt for overgang til toppklubb: Majoriteten av spillerne som besvarte spørsmålet var
ikke så veldig opptatt av dette, det som gikk igjen var om spilleren hadde et godt sportslig
tilbud i den klubben de var, både treningsmessig og ikke minst konkurransemessig. Det å
være i sin lokale klubb, i et trygt og godt organisert miljø, var for mange det viktigste.
Problemet med det å gå til en toppklubb for tidlig, for kanskje bare å bli ”markør” på Alagstreningen, ble av mange sett på som en hemsko for utviklingen. Dette punktet fører meg
inn på den neste slutningen, som særlig kom frem i intervjuene med trenere/ledere.

Toppklubbenes ansvar ut mot breddeklubber: Her var det en nesten unison enighet om at
toppklubbene måtte bli enda mer synlige ute i distriktene, på en eller annen måte.
Kommunikasjon og åpenhet ble fremhevet som viktige elementer, for at arbeidet med å
utvikle flere regionale talenter skulle lykkes. Hvordan dette arbeidet skulle drives var det
ulike meninger om, men jeg føler kanskje at det arbeidet som Viking driver i dag, med
regionale Satellitter kan være en start på et prosjekt som kan vise seg å være positivt.

Hvem blir god og hvorfor: Ville bli best. Hatet å tape. Trente mye. Gode trenere i
barneårene. Godt miljø. Dette er alle svar som ble lagt fram, på årsaker til hvem som lykkes.

Trener-3 oppgave, januar 2010. Svein Fjælberg

51

Samt litt flaks. På rett tid til rett sted. Jeg er allikevel overbevist om at du må den indre
gløden, som gjør at du yter det lille ekstra over tid. Spille med og mot de beste sier de i
Nederland. I Spania starter de med få spillere og ender opp med mange, i Norge gjør vi det
motsatte, selv om vi etter hvert jobber etter mange av de samme prinsippene. ”Spillerne
trenger ikke å løpe så mye, de må bare løpe klokt,” sier Barcelonas trener. ”Vi skal løpe
motstanderne i senk,” er en frase en har hørt mange ganger i Norsk fotball. Jeg tror at vi må ta
det beste fra alle verdener, og det arbeidet som nå er satt i gang på Norsk Toppfotballsenter
tror jeg vil ha stor betydning for norsk fotballs fremtid, kanskje særlig med tanke på
spillerutvikling. Som den lille nasjonen vi er så må vi utnytte alle de ressursene vi har, og
videreformidle all den informasjon vi kan tilegne oss, for på den måte prøve å optimalisere
arbeidet med å utvikle fremtidige fotballspillere på et høyt nivå. Fasiten tror jeg aldri vi
finner, til det er individene for forskjellige, og veien til det ideelle er alltid fullt av ulike
hinder.

Trener-3 oppgave, januar 2010. Svein Fjælberg

52

Referanseliste:
Aftenposten (juni 2009)
”Slakter norsk talentsatsing”
Eggen, N.A i samarbeid med Nyrønning, S.M. (1999)
”Godfoten. Samhandling-veien til suksess”
H. Aschehoug & Co (W. Nygaard), Oslo

Halvorsen, K. (1993)
”Å forske på samfunnet”
Bedriftøkonomenes Forlag, Oslo

Norges Fotballforbund (2009)
”Bestemmelse vedrørende lokalt utviklede spillere (LUS)
Rundskriv nr. 02/08

NFF- Temahefte
”Spillerutvikling i et helhetlig perspektiv”

Norges Fotballforbund
Handlingsplan 2008-2011
http://www.fotball.no/Kretser/Hordaland/krets/om_krets/Handlingsplan-2008-20111/

Norges Fotballforbund
Spillerutvikling
http://www.fotball.no/Landslag_og_toppfotball/spillerutvikling/

Olsen, K.I. (2001)
”Overgang fra 2. divisjon til tippeliga i Rogaland”
Trener III- skriftlig oppgave

Ommundsen, Y og Høigaard R., Fotballtreneren nr. 2 April 2008
”Talentutvikling i idrett”.

Trener-3 oppgave, januar 2010. Svein Fjælberg

53

Saltvik, J.R., Norges Fotallforbund (2009)
”Rapport UEFA Study Group”.

Stavanger Aftenblad (oktober 2009)
”Viking bryter viktige NFF prinsipper”

Thoresen, I., Fotballtreneren nr. 1 Februar 2009
”Tilbake til gatefotballen”

Fotballtreneren nr. 5 Desember 2009
Toppfotballsenteret: ”Forskningsnytt”
Thoresen, I: ”Solskjær: La barna få leke”

Trener-3 oppgave, januar 2010. Svein Fjælberg

54

Vedlegg:
Vedlegg-1

TEMA- SATELLITT TRENINGER- VIKING F.K./RFK
2009
Målgruppe: 12-15 år

FERDIGHETSTEMA

28 aug:
Pasningskvalitet, kort/lang.
Mottak/medtak/vending.

August

September

Oktober

November

11 september:

25 september:

1 mot 1, 2 mot 2.......i angrep.
Føring, dribling, avslutning.

Videreføring av forrige økt.
Angrep/avslutninger i en større skala.
Innlegg, scoringsferdighet,
bevegelsesmønster.

16 oktober:

30 oktober:

1 mot 1, 2 mot 2......i forsvar.
1 og 2 forsvarer rollen.

Videreføring av forrige økt.
Forsvarsarbeid i en større skala.
4 mot 5, 5 mot 6............
Prinsipper i et forståelig format.

13 november:

27 november:

Gjennombrudd/avslutning.
Skape 2 mot 1 situasjoner i angrep.

Spill økt.
Ulike varianter.
Undertall/overtallsspill
Siste økt før jul.

Trener-3 oppgave, januar 2010. Svein Fjælberg

55

Vedlegg-3

FERDIGHETSANALYSE; ta utgangspunkt i spillposisjon på klubblaget og analyser
deg selv ved bruk av skjemaet under.

Navn:

Spillposisjon:
1

1. Teknikk
‐ ballmottak/kontroll
‐ pasninger, korte
‐ pasninger, lange
‐ headinger
‐ føring/dribling
‐ duell (taklinger)
‐ avslutninger
‐ innlegg (for back/ kantspiller)
2. Taktikk; med ball
‐ forståelse/ blikk (lese spillet).
Pasningsvalg (eks. vending av spill)
‐ dribling/ føring (når føre/utfordre, evt.
spille pasning)
2. Taktikk; uten ball
‐ dine bevegelser i forhold til medspiller
(offensivt). Gjøre deg spillbar
‐ ball hos motstander, dine defensive
kvaliteter (1. og 2. forsvarer)
3. Fysiske ressurser
Chins og armhevinger (pushups)
akselerasjonshurtighet rett frem
(10 m og etter 30 m)
‐ horisontal spenst (stille lengde)
‐ aerob utholdenhet (biptest)

2

Dato:
3

4

5
Vurdering:
1. Mindre godt
2. Under gjennomsnitt
3. Gjennomsnitt
4. Kretslagsklasse
5. Landslagsklasse

Ut fra din egen analyse ovenfor.
Sett opp i prioritert rekkefølge tre utviklingsmål (ferdighetsmål) i din spillposisjon; mål
som du enten er god på fra før og vil forsterke eller mål som du vil forbedre. Det kan
være taktiske, tekniske eller fysiske mål.
Utviklingsmålene vil bli brukt i samtale med trener i fotball.
Jeg vil prioritere følgende utviklingsmål:
1.
2.
3.

Trener-3 oppgave, januar 2010. Svein Fjælberg

56

Trener-3 oppgave, januar 2010. Svein Fjælberg

58

Trener-3 oppgave, januar 2010. Svein Fjælberg

59

Trener-3 oppgave, januar 2010. Svein Fjælberg

60

Trener-3 oppgave, januar 2010. Svein Fjælberg

61

Trener-3 oppgave, januar 2010. Svein Fjælberg

62

Trener-3 oppgave, januar 2010. Svein Fjælberg

63

Trener-3 oppgave, januar 2010. Svein Fjælberg

64

