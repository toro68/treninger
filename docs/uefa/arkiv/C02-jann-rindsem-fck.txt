UEFA A LISENS OPPGAVE 2014
F.C. KØBENHAVN
Av Jann Rindsem

1

Jann Rindsem
INNHOLDSFORTEGNELSE

1.0

Forord

2.0

Spillerutviklingsmodellen til FCK
2.1

Hovedproblemstilling.

2.2

Underproblemstillinger

3.0

Metodebruk

4.0

F.C København, en kulturell identitet?

5.0

School of Excellence
5.1

Hva er man opptatt av i SE?

6.0

Eksterne faktorer i utviklingsløpet

7.0

Samarbeidsklubbenes innflytelse i FCK

8.0

Fysiske ressurser

9.0

Broen mellom gruppene

10.0 Rød tråd på treningsinnhold og spillestil?
11.0 Ressurser og kompetanse
12.0 Kulturbæreren
13.0 Oppsummering
14.0 Epilog

2

Jann Rindsem

1.0 Forord

Etter å ha gjennomført de to første delene av Uefa-A kurset som var av mer praktisk
karakter, gjenstod den siste delen som var den teoretiske oppgaven. Jeg bestemte meg tidlig
for at dette var en del av kurset jeg ønsket å legge ned en god del tid på. Etter flere år som
trener og lærer har jeg blitt overbevist om at teori og praksis ofte henger sammen. Skal man
optimalisere egen praksis må man tilegne seg kunnskap på flere arenaer. Å få mulighet til å
fordype seg på denne måten ser jeg derfor på som en gylden mulighet for kompetansepåfyll
og egenutvikling.
Mye bra har blitt gjort, og gjøres kontinuerlig i norske klubber, og mye av tankegodset i
Norge kan man også finne igjen i andre nasjoner. Selv har jeg fått smake på nasjonale
referanser på «elite» nivå i Norge gjennom min jobb i Mjøndalen IF. Både interne prosesser
og eksterne kurs og seminarer har vært fantastiske arenaer for læring. Dette har gitt meg en
basis som jeg kan måle ting ut fra, og har vært en særdeles nyttig referansebank. I dette
perspektivet tenkte jeg det kunne være interessant og nyttig å søke impulser fra et annet
land. Med tanke på valg av nasjon var to ting avgjørende, graden av nytteverdi i det landet
jeg valgte, og selvsagt mulighetene for å få innpass. Til det siste så åpna det seg ei naturlig
dør inn til Danmark, og F.C København da vi hadde en person i nærområdet som kunne gi
meg en god inngang til klubben. Gjennom denne kontakten har jeg etter hvert knyttet
relasjoner både nedover i aldersklassene, samt inn mot A laget og «elitesatsingen».

3

Jeg har i løpet av 2013 besøkt klubben fem ganger og har både foretatt observasjoner, følt
på kulturen i klubben, blitt kjent med sentrale personer, samt foretatt en del
dybdeintervjuer. Jeg kan med hånden på hjertet si at alle disse fem besøkene har vært
særdeles nyttige og jeg har fra første stund følt meg veldig godt mottatt. Gjennom disse
besøkene har jeg også fått snust på kulturen i klubben, samt fått god kjennskap til hvordan
FCK som klubb ønsker å fremstå utad.
Som en person som er over gjennomsnittet opptatt av fotball er det utelukkende en indre
motivering som har vært drivkraften for mitt studie. Jeg har i flere år vært opptatt av
utviklingsprosesser, både som lærer og fotballtrener, og det ble derfor naturlig for meg å
jobbe med et tema som berørte temaet talentutvikling.
Den andre siden av denne teoretiske delen av kurset har et mer nytteaspekt gjennom den
jobben jeg har i Mjøndalen IF som trener, og sportslig leder. Arenaen min de siste årene har
vært knytta til elitesatsingen der jeg har fått arbeide med dedikerte og lærevillige spillere.
Overføringsverdien fra FCK til MIF kunne sånn sett ikke vært bedre. Å tilegne seg kunnskap
fra miljøer som har suksesshistorier å banke i bordet med er alltid interessant. Nå sier jeg
ikke at man ikke kan lære av «alle» miljøer, men det er logisk sett mer rasjonelt å søke til de
miljøene som man har et bilde av har «gjort det bra» på sitt område. FCK er i så måte en av
de klubbene vi ser litt opp til, ialefall i Skandinavia. Klubben har på mange måter tatt over
det hegemoniet som Rosenborg hadde på 90- og medio 2000 tallet. Klubben har hele 9.
seriemesterskap i Danmark på 2000 tallet og har vært den klare ener. I tillegg har man gjort
det bra i Europa og det toppet seg i 2011 da laget gikk helt til 1/8 delsfinalen i Champions
leauge der man røk for Chelsea. 2011 markerte også det skiftet som hadde funnet sted i
Skandinavia der FCK slo ut RBK i kvalifiseringen til Champions Leauge. Samme året spilte de
blant annet uavgjort i Parken mot Barcelona og avanserte til 16 delsfinalen.
Selv om FCK er en forholdsvis ny klubb er det mye historie og tradisjon knytta til
utviklingsarbeidet gjennom de to klubbene KB og B1903 (som ble FCK i 1992). Når man
samtidig ser at klubben har profesjonalisert utviklingsarbeidet gjennom School of Excellence
4

(heretter kalt SE) og sist, men ikke minst har fått fram mange spillere til sitt A-lag gjør det
klubben veldig spennende i et forskningsmessig perspektiv. Målet med studiet er ikke å
kopiere utviklingsmodellen til FCK, men heller kunne bruke momenter som kan tilpasses
Mjøndalen. Det er en rekke synsvinkler man kan se ting ut fra og nøkkelen er alltid å klare å
sy sammen et produkt som er tilpasset sin egen kulturelle klubbidentitet. I denne prosessen
vil jeg berøre en rekke aspekter ved spillerutvikling og forsøke å gå så grundig inn i materien
som mulig. Mye av arbeidet vil gjøres gjennom direkte kontakt med kildene, men jeg ønsker
også i noen grad å knytte kompetanse fra det norske fagmiljøet i oppgaven. Jeg håper også
at det jeg presenterer i denne avhandlingen kan være interessant for eksterne personer som
er opptatt av spillerutvikling. La meg nå gå over til å presentere hvilke aspekter, og hva jeg
skal søke svar på i denne oppgaven.

God lesing!

5

Jann Rindsem

2.0 Spillerutviklingsmodellen til FCK.
Hovedproblemstilling.

Det å utvikle spillere kan gjøres på mange arenaer, og som trener har jeg både hatt ansvaret
for seniorlag og aldersbestemte lag. Selv om forutsetningene er noe ulike driver vi utvikling
på begge arenaer. I den siste perioden (Som kan tidfestes til renessansen for akademiene i
England) har det vært veldig «inn» å være lite resultatorientert, men heller sette
enkeltspillerens utvikling i fokus. Kanskje ikke alltid en motsetning? Det har i enda større
grad resultert i at mange spillere har blitt flyttet opp et nivå og hatt sin base på et alderstrinn
som har vært høyere enn sitt eget. For å billedliggjøre dette kan Michael Mio
Nilsens(Manager for SE) ord under et av mine intervjuer være dekkende.
«Dersom en spiller har større utbytte av å «overmatches» en uke så spiller han ikke på sitt
aldersnivå selv om det kan gå ut over kvaliteten til hans opprinnelige lag» (Nilsen 2013,
intervju 5.september).
Det er ut fra dette ståstedet jeg har det overordnede ansvaret for spillerutviklingen i en
nasjonal «toppklubb» som Mjøndalen. Det er derfor særdeles spennende og utviklende å
finne ut hvordan en klubb som FCK driver. Gjennom grundige undersøkelser vil jeg
forhåpentlig få belyst en del perspektiver gjennom subjektive oppfatninger og objektive
fakta.
Det overordnede i min analyse vil være å belyse forhold ved utviklingsløpet som kan forklare
den gode evnen til å produsere spillere fra egen avdeling. Siden «akademiet» School of
Excellence ble startet i 2009 har en rekke spillere både blitt tatt opp på deres A-lag, og blitt
lånt ut til andre nasjonale toppklubber i Danmark. Jeg kan nevne navn som:

6

Mats Aaquist (Spilt i KB fra han var 12.år, 1994), Jakob Busk (Spilt i KB fra han var 7 år, f.
1993) Andreas Cornelius(1994, solgt til Cardiff for 80 mill, f.1993), Thomas Delaney (Spilt i KB
fra han var 5. år, 1993), Danny Amakwaa (Spilt i FCK fra han var 14, f. 1994), Christoffer
Remmer (Spilt i FCK fra han var 16 år, f. 1993) , Tobias Christensen (Spilt i KB fra han var 5.år
, f. 1995), Mikkel Wohlgemut (Spilt i KB fra han var 9. år, f. 1995). FCK har også en politikk på
at de som ikke slår helt gjennom skal hjelpes til å utvikle seg videre i naboklubbene.
Christoffer Høyer Nielsen (Spilt i KB siden han var 13. år, f. 1994) er leid ut til
1.divisjonsklubben Brønshøy. Fra SE ble opprettet i 2009 hevdet Nilsen i en
mailkorespondanse at 35-40 spillere har spilt, eller vært innom de tre øverste nivåene i
Danmark.
«Jeg har ikke det nøjagtige tal men mit bud er, siden 2009, hvor de ældste årgang kun var i FCK-SE i
1-2 år, 35-40 spillere i de tre bedste rækker.» (Nilsen 2014, mailkorrespondanse 15.januar).

I tillegg kunne jeg nevnt flere spillere som siden 1992 har tatt steget fra ungdomsavdelingen
og opp til FCK sitt A-lag. Dette indikerer en kultur og ett fokus på spillerutvikling som har
vært stort i FCK også før SE ble opprettet. Uten å gå inn på alle navnene må likevel en
«legende» som William Kvist nevnes. Kvist spilte i KB fra 1992 før han i 2004 ble tatt opp i Alagstroppen til FCK. Han ble senere solgt til Tysk Bundesliga og har hatt stor suksess der.
Dette indikerer at det var et fungerende utviklingsmiljø også før SE ble opprettet.

2.1 hovedproblemstilling
For å avgrense problemstillingen vil denne oppgaven primært dreie seg om det som har
skjedd siden klubben fikk sitt eget «akademi», det vil si da ting ble profesjonalisert i 2009.
Men for å kunne forstå bakgrunnen og årsakssammenhenger vil jeg i noen grad belyse det
som har skjedd historisk i KB. B1903 vil bli viet liten oppmerksomhet da jeg mener klubben

7

spiller en mindre rolle i utviklingsarbeidet i FCK. Noen åpenbare årsaker til dette vil jeg
komme inn på senere i oppgaven.
Jeg vil som nevnt se på helheten i FCK sin filosofi rundt spillerutvikling, og
hovedproblemstillingen vil være finne aspekter i denne helheten som kan forklare graden
av «suksess» med å produsere nasjonale toppspillere i Danmark. Her er jeg fullstendig klar
over at jeg toucher inn på et vanskelig område i forskningen da jeg må forholde meg til en
del objektive faktabaserte forhold ispedd subjektive oppfatninger, og koke disse ned til en
konklusjon. For min egen del er dette endel av fascinasjonen rundt spillet fotball. Noe kan
måles vitenskapelig, men mye må også munne ut i personlige meninger. I søken etter en
helhetsoppfatning er det en rekke aspekter jeg må undersøke å belyse. Alle som jobber i en
større organisasjon vet at graden av suksess bygger på flere forhold. Det ene følger ofte det
andre og tenker man lag og prestasjoner så kan man trekke en analogi til klubben. Alle ledd
er avhengige av en stor grad av samstemthet og kvalitet. Samtidig er utviklende miljøer ofte
preget av dynamiske prosesser. Hva som preger denne utviklingen vil jeg synliggjøre i en del
konkrete punkter som vil bli belyst. La meg nå presentere de underproblemstillingene som
vil kunne gi meg faktabaserte sannheter og subjektivt oppfatninger som kan gjøre meg i
stand til å lage en konklusjon.

2.2 Underproblemstillinger
For å kunne konkludere på en mest mulig valid måte har jeg valgt å underbygge ting
gjennom å se på flere variabler som kan knyttes til «utvikling» i FCK. Mange av disse
variablene kan måles objektivt og vil således kunne understøtte det faktum at så mange har

8

Jann Rindsem
tatt steget til toppfotballen på seniornivå. Når det er sagt er det selvsagt ikke gitt at jeg ut fra
disse variablene kan trekke en vitenskapelig slutning, men de vil helt klart underbygge
konklusjonen min. Det er alltid elementer av tilfeldigheter som spiller inn når en, eller
spillere flere tar steget, men jeg mener bestemt at de punktene jeg vil undersøke og belyse
spiller en vesentlig rolle i det store bildet. Under er de variablene jeg vil undersøke nærmere:

- Hva ble nytt med School of Excellence? Kontinuitet og videreutvikling fra en nedarva
kulturell identitet?

- I hvilken grad spiller de fysiske rammene og ressurstilførsel inn på utviklinga?

- Finnes det en fast systematisk struktur på utdanningsløpet i FCK? Er det en rød tråd på
treningsinnhold, metodikk og oppfølging i utviklingsløpet?

- Er det kulturelle forhold som spiller inn når så mange unge spillere tas opp i A-troppen?
Og har, eller spiller enkeltpersoner en viktig rolle i denne prosessen?

- Hva har betydd mest for Thomas Delaney (93) og Danny Amakwaa(1994) i sin vei mot
nasjonalt gjennombrudd? Delaney har spilt i klubben fra han var 3 år gammel og Danny
Amakwaa kom til klubben som 14. åring. Her er det med andre ord to litt ulike perspektiv.

Gjennom å søke et så bredt spekter som mulig håper jeg å synliggjøre en rød tråd i FCK når
det kommer til utvikling. Det er alltid summen av flere variabler som spiller inn i et
utviklingsperspektiv og jeg har som mål å finne en del objektive fakta, og bruke disse
metodisk for å finne et så helhetlig og riktig bilde som mulig. Jeg vil i min tilnærming til
9

kompetanseinnhentingen benytte ulike metoder. Selve prosessen rundt metode og
kildeinnhenting har vært veldig lærerik og interessant. For å gjøre oppgaven mest mulig
forståelig og valid vil jeg presentere inngangen jeg hadde til kildeinnhenting.

10

Jann Rindsem

3.0 Metodebruk

Metode er et uttrykk som sier noe om hvordan jeg har arbeidet. Det er åpenbart at
fremgangsmåten som er brukt må ha en relevans til det jeg faktisk skal undersøke. For min
del har derfor mye av metodebruken vært knytta til feltstudier. Det har vært direkte samtale
med de som er involvert, samt at jeg gjennom direkte kontakt med miljøet har foretatt
observasjoner på sport og administrasjon.
Kildene er med andre ord stort sett av primær karakter, og mye av det innsamlede
materialet kan derfor gå rett inn i hjertet av det jeg skal undersøke. Dette vil gjøre oppgaven
mest mulig basert på empiri, og jeg vil så langt det er mulig kunne objektivisere det jeg har
kommet fram til. Jeg har både foretatt intervjuer av spillere på A-laget (Thomas Delaney og
Danny Amakwaa), assistenttrener på A-laget (Brian Riemer), U19 trener (Morten Grahn),
manager på School of Excellence (Michael Mio Nilsen) og sportslig leder i KB (Kim Toft). I
tillegg har jeg gjennom mine fem besøk i klubben tilegnet meg en rekke inntrykk i form av
observasjon og uformelle samtaler. Alle intervjuene har blitt kvalitetssikra gjennom bruk av
diktafon, etter tillatelse fra intervjuobjektene. En ekstra takk til Kim Toft og Michael Mio
Nilsen som i tillegg til å ha stilt opp som intervjuobjekter, har gitt meg tilgang på en del
litteratur som er knytta til barnefotballen i KB (barnefotballen til FCK) og grunntankene i FCK
fra A-laget og ned til SE.

11

I tillegg til disse primærkildene har jeg benyttet en del sekundærkilder gjennom litteratur
som jeg har fått bestilt opp fra DBU (Dansk Boldspill-Union), som er særidrettsforbundet for
fotball i Danmark. Det er nyttig å sette seg inn i utviklingstenkinga i Danmark og se på
hvordan FCK er i dette bildet. I tillegg er det interessant å se på hvordan den danske
modellen er sammenlignet med den norske selv om jeg i et komparativt perspektiv ikke vil
vektlegge dette nevneverdig i oppgaven. Jeg har også benyttet en del litteratur som knyttes
til læringsprosesser på ulike nivåer for å sette disse inn det bildet som FCK jobber ut fra. I
tillegg fikk jeg som nevnt ovenfor tilgang til mye av det innerste av fotballtenking og utvikling
i FCK under mine besøk.

Et aspekt jeg la merke til under mitt første besøk var hvordan lokaliseringen av de fysiske
ressursene var organisert. Jeg ønsket å se nærmere på dette og stilte en del relevante
spørsmål knytta opp til dette aspektet under et av mine besøk i klubben. Før jeg vil touche
inn på dette er det naturlig å se på substansen i utviklingsarbeid som gjøres i SE. Bak et
prosjekt ligger det alltid en tanke og tenkinga rundt hvordan ting skal organiseres og
gjennomføres har ofte sitt utspring i en kultur, noe som kjennetegner akkurat denne
klubben. Som et ledd i oppgaven er det viktig for meg å se litt på F.C. København som klubb,
og om det er nedarvede tradisjoner som spiller inn på hvordan ting gjøres. Spiller linken fra
A-laget og ned til SE og samarbeidsklubbene en viktig rolle i dette bildet?

12

4.0 F.C. København- en kulturell identitet?

For å få et bedre utgangspunkt til å forstå hvorfor klubben er så profesjonelt drevet er det
nødvendig å gjøre et dypdykk ned i klubbrota til FCK. Finne ut om det finnes en kulturell
identitet og hvordan FCK (forkortelse for F.C. København) ble til. Mange tror kanskje dette er
en gammel klubb som har eksistert lenge, men det er ikke tilfellet. Det var ikke før i 1992 at
klubben så sitt lys som en klubb. Rota i FCK var de to storklubbene KB og B1903 som valgte å
slå seg sammen, og danne et felles seniorlag som skulle hete F.C København. Brøndby hadde
på mange måter blitt nummer 1.klubben i Danmark på denne tida og de hadde fått et
forsprang gjennom at de allerede i 1979 profesjonaliserte klubben. Både KB og B1903 var på
denne tida to av Danmarks beste lag, både på senior og U-nivå.
Vi finner med andre ord mye kultur i klubben fordi den nedstammer fra to så tradisjonsrike
klubber i Danmark, Boldklubben 1903 (B1903) og Kjøbenhavn Boldklubb (KB). Dette er som
sagt to klubber som har lange tradisjoner i Dansk fotball.
For å se litt på Kjøbenhavn Boldklubb først så er klubben den eldste klubben i Europa med
unntak av de engelske klubbene. KB har hele 15. seriemesterskap på samvittigheten, og
laget vant det danske seriemesterskapet så seint som i 1980.
«Klubben ble stiftet i 1876 som den første fotballklubben i Europa utenom Storbritannia. KB
er med sine 15 danske cupseire den klubben som har flest cupmesterskap siden turneringen
ble arrangert første gang i 1913.» (Wikipedia, Kjøbenhavn Boldklub).
Den andre klubben, B1903 ble stiftet i 1903, og har også en lang og tradisjonsrik historie bak
seg i Danmark. Klubben har vunnet en rekke titler både i seriespillet og i Cupen. Laget har
13

Jann Rindsem
hele 7. seriemesterskap på samvittigheten og vant serien siste gang i 1976. Det er dette som
var substansen til FCK, og man kan sånn sett si at klubben ikke startet på scratch, men at det
lå en enorm kompetanse både på erfaring og kulturell identitet. Hvorfor valgte man så å slå
seg sammen?
For å forstå årsakene til denne fusjonen må man se litt på viktige organisatoriske endringer
som skjedde i dansk fotball på slutten av 70-tallet. Begge disse klubbene ble fra 1979 da det
ble innført profesjonell fotball i Danmark satt litt i skyggen av Lyngby og Brøndby. Man ville
ikke drive profesjonell fotball i KB og B1903 slik Brøndby og Lyngby ønsket. Etter hvert
som årene gikk mistet klubbene noe av den posisjonen de tidligere hadde hatt som to av de
beste lagene på seniornivå. Verst gikk det ut over KB som røk ut av den beste ligaen og mistet
mye av fotfestet på øverste nivå i Danmark. Til tross for dette fortsatte man å jobbe godt i
utviklingsavdelingen. Klubbidentiteten fortsatte med andre ord å eksistere selv om
flaggskipet, A-laget, gikk ned i divisjonssystemet. Det gode arbeidet som ble gjort i
aldersbestemt fotball ble etter hvert særdeles viktig for den nye klubben som ble hetende
FCK. Jeg vil komme nærmere inn på denne viktigheten senere i oppgaven.
Den andre klubben, B1903 klarte seg bedre i den øverste divisjonen, men manglet kanskje
den oppslutning nedover i systemet som KB hadde hatt. Etter hvert som man så behovet for
et sterkere fundament begynte man å diskutere mulighetene for å slå sammen de to klubbene.
Skulle man ha muligheter for å hevde seg på seniornivå måtte resurser og kompetanse samles.
Etter en lengre prosess der man så på alternative muligheter ble det etter hvert tatt et valg på
ledelsesnivå der man ønsket å lage en storklubb ut av de to «kjempene» i dansk
fotballhistorie. Resultatet ble en fusjon mellom de to klubbene som ble til F.C. København i
1992. Utviklingsarbeidet skulle gjøres i begge klubbene, men det var KB som stod i front på
dette området. Det er åpenbart at det var mye kvalitet som ble gjort i denne første fasen selv
om planlegging og systematikk kanskje ikke var like bra som i dag.
Etter hvert som klubben styrket sin posisjon på seniorlaget ble kravet gradvis større for å
profesjonalisere utviklingsarbeidet. I 2009 ble den delen av utviklingsarbeidet som ligger
14

under FCK, SE stiftet. Dette skulle være lag fra U14 og fram til U19, og man ønsket å spisse
kvalitet både organisatorisk, ressursmessig og på spillermaterialet.
Treningene ble lokalisert til KB sitt idrettsanlegg på Peder Bangs Vej (ved KB hallen). Selve
plasseringen av treningsfelt har trolig vært en viktig faktor for at KB har fått den største
plassen i utviklingsarbeidet av de to samarbeidsklubbene. B1903 trener på et annet område
enn FCK lagene og linken til FCK har derfor ikke blitt så sterk som tilfellet er for KB sine
aldersbestemte lag. De «beste» spillerne fra yngres rekker har derfor i de fleste
sammenhenger valgt å spille i KB i stedet for B1903. Når man teller opp antall spillere på
FCK U14 troppene siden oppstarten av SE viser også statistikken at det er en klar overvekt av
spillere fra KB, og stort sett bare 1-2 fra B1903. I skrivende stund er SE i ferd med å også
styrke B1903 sin rolle som en base for utviklingsarbeidet, men dette er en prosess som
nettopp har startet, og jeg vil derfor ikke bruke så mye tid på B1903 i denne oppgaven. I
mailkorrespondanse skriver Nilsen dette:

«B1903 har tidligere haft en mindre rolle, men de sidste par år er der også blevet opgraderet i
B1903 og vi sidder netop nu og ligger strategi for et endnu større engagement og planen er at
B1903 skal op på samme niveau som KB. Så vi får skabt et ligeså stærkt børne-/ ungdoms
træningsmiljø nord for København – School of Excellence Nord. For på den måde få skabt et endnu
stærkere rekrutterings-/ og uddannelses grundlag.» (Nilsen 2014, mailkorrespondanse 15. januar).

KB sin rolle i FCK sitt utviklingsarbeid vil belyses mer dyptliggende senere i presentasjonen.
Mye av tankegodset som ligger i bunn for FCK finnes med andre ord i en elitekultur som
hadde lange tradisjoner i danske fotball. Selv om organisasjonen ble profesjonalisert og mer
ressurser ble spytta inn i systemet var det en felles toppidrettskultur med mye kompetanse
både på ledelses og spillersida som FCK arvet. Etterhvert som klubben ble gradvis mer
profesjonalisert og graden av klubbgrenser har blitt hvisket ut, kom kravet om enda mer
spissing inn mot A-laget i form av SE som er akademiet til FCK.

15

La meg nå se mer dyptliggende på SE og se på hvilken prosessiell betydning dette har hatt for
kvaliteten i FCK. Kravene til klubber både i Danmark og andre nasjoner har blitt større og
man er avhengige av å ha med seg støttespillere både lokalt og nasjonalt. I dette bildet har det
som gjøres nedover i systemet blitt en stadig viktigere del av en klubb. Ikke bare kan man
produsere egne spillere, men også omdømmeverdien stiger.

16

Jann Rindsem

5.0 School of Exellence

I 2009 ble ting profesjonalisert i FCK gjennom SE. Dette er et samarbeidsprosjekt mellom FCK
og KB/B1903 som ble formalisert først 17 år etter at F.C. København ble stiftet. Tanken er at
de tidligere storklubbene skulle ha ungdomslag og drive utviklingsarbeidet fra 4. år og opp til
sitt A lag. Fra spillerne er 14 år skal de beste samles i ungdomslagene som er driftet av FCK.
Dette dreier seg om FCK U14, 15, 17 og 19. Her har historien vist at majoriteten av spillerne
på det første FCK U14 laget kommer fra KB. Dette er et åpenbart tegn på at det både drives
bra nedover i KB-systemet, samt at sikkert tilsiget av spillere til KB starter lenge før man er
14 år. På denne måten vil man ha en kvantitativ og kvalitativ stor spillermasse å plukke de
beste fra.
Da jeg for første gang leste om SE så jeg på tiltaket som en ren forlengelse av det som hadde
blitt gjort i England og Nederland. Akademibegrepet er ofte knytta opp mot internering der
spillerne bor og trener på samme området. Nå har nok også denne modellen blitt endret noe
de senere årene og SE er også bygd opp litt annerledes enn det tradisjonelle akademiet. Det
er ikke så viktig hva man kaller konseptet, men assistenten på A-laget Brian Riemer sa det på
denne måten da jeg intervjuet han.
«Dette er ikke et akademi i den forstad at spillerne er internert her. De går på en skole som
ligger like ved treningsanlegget og har en profesjonell oppfølging rundt helheten» (Riemer
2013, intervju 5.september).
Nyansene er likevel nokså små og samme hva man kaller konseptet koker det hele ned til å
få fram spillere til sitt eget A-lag. Hele modellen er systematisert og bygd opp rundt en
utviklingstanke som har som hovedmål å produsere spillere opp til klubbens A-lag. Da man
17

startet SE laget man en managerstilling og valget falt da på Michael Mio Nielsen som
gjennom sine 284 kamper for F.C. København må kalles en kulturbærer i klubben. Han
jobber tett inn mot de lagene som utgjør FCK U14, 15, 17 og 19, og har daglig kontakt med
både trenerne, skolen, sportslig leder Sune Smith Nielsen og sportslig ledelse på A laget.
Linken mellom gruppene styres derfor gjennom en stor grad av systematikk.
”F.C. Copenhagen School of Excellence” er F.C. Københavns satsning på det, der skal blive
Skandinaviens bedste fodbolduddannelse (FCK sitt offisielle nettsted). I dette ligger
mandatet til prosjektet fast.
«Den overodnede ambition for School of Excellence, er at udvikle så mange kommende
topspillere som muligt, der kan blive en del av F.C Københavns superligatropp. Alle processer
i SE skal optimaliseres i forhold til arbeidskravene for en kommende topspiller i FC
København» (Forskrifter til SE).
Det er sentralt i retningslinjene for SE at alle prosessene skal ha en sammenheng til det som
skjer på seniorlaget. Man har systematisert alt i en modell som har A-laget som referanse.
FCK er veldig opptatt av å skille hvilke parametere klubben kan påvirke og eksterne forhold
som de i mindre grad kan gjøre noe med. Hovedmålet er å utvikle talentet til å bli en
kommende A-spiller på FCK.
I tillegg til kvalitet i gruppene gjennom en systematisk utvelgelsesprosess, har de et helhetlig
tilrettelagt opplegg for spillerne som dreier seg om skole, planlegging av trening og
oppfølging. Johannesskolen som er basen på utdanning ligger like ved treningsanlegget og
opplegget blir derfor veldig konsentrert på et sted.
Om man tenker tilbake til 1992 da FCK ble til som klubb hadde man ikke noen definert
elitesatsing rundt utviklingslagene. Et helhetlig tilbud som gikk på utdanning og fotball var
derfor noe nytt, selv om innholdet i det som ble gjort på feltet ikke nødvendigvis var veldig
annerledes enn det var før. Brian Riemer, assistent på A-laget og tidligere U19 trener, var
opptatt av at det ikke kom et distinkt skille med SE, men at det var en styrking av
18

profesjonaliteten. Det ble etter hvert et system som klubben kunne jobbe etter der U-lagene
skulle spille som A-laget. På den måten kunne de som etter hvert fikk muligheten opp til Alaget tilpasse seg deres spillestil på en enklere måte. Som det heter i forskriftene:
«Det er centralt, at alle processer i SE har sportslig sammenhæng til FCK modellen og vores
superligahold. SE-modellen tager udgangspunkt i de arbeidskrav, der er til fremtidens
topspiller i FCK «(Forskrifter i SE).
Mandatet blir derfor styrende i alt fra utvelgelsesprosess til gjennomføring. Man må ha
talentet kombinert med et trenings og prestasjonsmiljø samt en link/overgang inn til Alaget.
Tidligere var det ingen fast struktur og tanke bak det som ble gjort på utviklingslagene når
det kom til en klar linje opp til A-laget. Man drev som tidligere nevnt bra på de ulike
alderstrinnene også i det gamle KB systemet, men linja opp til A-lagets måte å spille fotball
på ble nå mye tydeligere. Thomas Delaney (etablert på A-laget og landslagsspiller) fikk et år
på School of Exellence og påpekte noe av det samme da jeg pratet med han.
«Ting ble satt i et system der oppfølging og oversikt ble mye bedre. Fra at ting tidligere var
litt tilfeldig med tanke på oppfølging og valg av arena, ble ting mye mer profesjonelt fra 2009
da utviklingsarbeidet skulle styrkes. Ting ble mye mer likt mellom U19 og A-laget, og de
spillerne som etter hvert fikk hospitere opp visste hvordan ting ble gjort. Som
ungdomsspiller følte man seg mye mer fulgt opp.» (Delaney 2013, intervju 5.september).
Selv om SE ble dannet med et klart definert mål om å produsere kommende A-spillere til
superligalaget er det åpenbart at mye av «det gamle» lever videre. Både KB og B1903 har
spilt en rolle for FCK, og særlig KB har etter at FCK ble en egen klubb vært veldig sentrale
både som en rekruteringsarena, og som en kulturbygger. Før SE ble opprettet var det som
sagt ingen rein utviklingsavdeling som var knytta til FCK.

19

I et klubbperspektiv har det blitt viktigere for klubber å kunne identifisere seg som klubb
gjennom et helhetlig system der aldersbestemte lag er en del av kultursjela. Etter hvert som
FCK satte seg som klubb ble det gradvis viktigere å styrke denne delen av klubbsatsinga.
Mye av det gamle tankegodset ble likevel videreført og for å forstå essensen er det viktig å
se litt nærmere på samarbeidsklubbenes rolle. Jeg vil derfor komme nærmere inn på deres
viktighet litt senere i oppgaven. Først vil jeg nå belyse en del konkrete ting som SE satte i
system og hvordan tenkinga deres er rundt utvikling.

U19 Danmarksmestre 2012 (med bl.a Andreas Cornelius)

20

5.1 Hva er man opptatt av i SE?
Med opprettelsen av SE ble blant annet Scouting et veldig viktig parameter. Dette for å sikre
et så høyt nivå som mulig i gruppene. Det er en allmenn regel at en høy grad av kvalitet i
gruppene er utviklende for den enkelte, og en nøkkelfaktor for suksess er gode spillere som
trener sammen. Her kommer også fokusaspektet inn. Det er viktig å hente spillere som både
er ferdighetsmessig gode, men som også er lærevillige og som ønsker å utvikle seg i et
samspill med andre.
«De som forstår at De må fokusere på laget, også for å utvikle seg selv, er de som blir
individuelt best» (Ullseth 2011, Faget er viktigst, s70).
Utvelgelsen går ikke nødvendigvis på prestasjoner i nuet, men bygger på en systematikk der
man ser på konkrete variabler og hvilke arbeidskrav som kreves. SE definerer hvert enkelt
talent ut fra hvilke kvaliteter den enkelte spiller har på disse punktene. Man er også veldig
opptatt av å se på ulike kvaliteter til den enkelte spiller slik at man rekruttere breiest mulig
ut fra de kravene som FCK krever. Man har satt opp 6 punkter som er prioriterte områder i
utviklingsløpet til den enkelte. Spillerutviklingsmodellen bygger på variablene:

-

Taktikk: Evnen til å treffe de riktige valgene i sammenheng med lagets kampplan.
Utvikling av dette skjer mye på løpende coaching, dialog og videoanalyse. Utvikling av
dette må ses i sammenheng med den spillestilen som FCK har.

-

Teknikk: Talentet skal utvikle seg ut fra de arbeidskravene som kreves. Man har delt
inn fokus ut fra alder og behov. Man nevner basisferdigheter som mottak, vendinger,
pasninger, avslutninger. Etter hvert som man når U16 og U19 tiltar
rollespesialiseringen. U19 har som tidligere nevnt en treningshverdag som er mye lik
det som gjøres på A-laget og arbeidskravene på referanser er tydelige.
21

-

Fysikk: Det er fysiske trenere som jobber systematisk med fotballspesifikke variabler
som hurtighet, bevegelighet, duellspill og utholdenhet. Også her er man opptatt av å
tilrettelegge individuelt og fokuset er tilpasset den fysiologiske utviklinga.

-

Mentalt: Utvikle evnen til å prestere under press. Her går det mye på å jobbe med
seg selv, og utvikle seg på selvregulering, og det å komme seg videre etter man har
gjort en feil. I skrivende stund er FCK i ferd med å ansette en egen trener som har det
overordnede fokuset på den mentale biten. Tidligere har trenerne blitt coachet på
dette gjennom DBU som har hatt ekstra fokus på dette. Fra sesongen 2014/15 blir
det også et krav fra forbundet at alle A-lisensklubber må oppfylle en del kriterer
rundt dette området for å få lisensen (må ha A lisens for å spille i den beste ligaene).

-

Utviklingsstrategi: Her er man veldig opptatt av å lære talentet å «trene». Hver
enkelt spiller må være seg bevisst på hva han skal bli bedre på og jobbe ut fra en
strategi om å oppnå dette. Her er selvinsikten viktig, og man må ha et bevisst forhold
til sine ambisjoner, passion/dedikasjon , konsentrasjon, standhaftighet, disiplin og
bevissthet rundt egne styrker og svakheter. Viktigheten av denne innsikten og
bevisstheten er det hovedtreneren i samarbeid med den individuelle treneren som
har hovedansvaret på, om man ser bort fra spilleren selv.

-

Lifeskill: SE har en filosofi som går på at skal man prestere på fotballbanen er det en
fordel at man har orden på det som også skjer utenfor fotballbanen. Det er i denne
konteksten at man også har opprettet et nært samarbeid med hjem/skole. Dess
yngre utøveren er dess mer oppfølging er det rundt denne delen. Man har også
implementert forhold som henger sammen med fokus og forberedelser. Dette kan
berøre viktige prestasjonsaspekter som nok søvn, riktig kosthold osv. For skolen sitt
vedkommende går de fleste spillerne på Johannesskolen som ligger et steinkast fra

22

treningsanlegget. Her er det et formalisert samarbeid med SE og linken spiller-skoletrening er veldig stor.

I sammenheng med de variablene som man ønsker å se framgang på stilles det distinkte krav
til tilretteleggingsbiten i utviklingsløpet. Det man kan påvirke i nuet er viktig, men for å
optimalisere dette er det helt avgjørende at ting ligger til rette. SE skal maksimere denne
delen og Faciliteter er derfor avgjørende som en del av helhetstilbudet. Alt fra garderober,
baner, kontorer, styrkerom og fotballutstyr. Det er nedfelt i retningslinjene for SE at dette er
et punkt man stiller store krav til innenfor organisasjonen.
Skal man få effekt på fem av de første variablene er det vesentlig å trene tilstrekkelig.
Kravene til kvantitet i SE er 6 treninger i uka pluss kamp, og mye av treningen er individuelt
tilpasset den enkeltes utviklingsmål. Ingen ting er statisk og det er mye fokus rundt
kommunikasjon mellom trener/spiller og man bruker mye videoanalyse i opplæringen. Jeg
vil under kapittel 12.0 komme mer inn på hva som vektlegges i treningsinnholdet.
Kravene til samspill (kohesion) er også noe som er nedfelt i SE sine forskrifter. Det er helt
avgjørende i dynamiske utviklingsmiljøer å kunne ha et fellesskap som er tufta på sosialt
ansvar. Uten dette vil man ikke oppnå den ønskede utviklinga for enkeltspilleren. I både
oppdragelsen og utvelgelsesprosessen er dette et viktig kriteriet for SE.
«Laget går foran enkeltspilleren. Spillestilen er udgangspunkte for fællesskabet samt
forståelse og accept af sin rolle i relationen» (forskrifter SE).
For å tilrettelegge og sikre kvaliteten på alt dette er organisasjonen helt avgjørende. Man er
veldig opptatt av å sikre at kompetansen er god til de som skal utføre sine oppgaver. Dette
gjelder både ledelsen, trenere og andre personer med spisskompetanse. Man er opptatt av
egen utvikling innenfor egen organisasjon og begrepet mesterlære er noe som ble hyppig
brukt da jeg besøkte klubben. Unge trenere som er med de ulike gruppene bidrar som
trenere, men er samtidig med og lærer av de som har kommet «lengre». Mentorering er et
begrep som blir brukt i SE. Målet er hele tida å ha en stor grad av selvrekruttering og
23

kontinuitet. Flere av de trenerne som i dag er trenere på FCK lagene startet sin
trenerkarriere i KB. Internt i SE skjer det samme. Morten Grahn begynte eksempelvis som
individuell trener på U19 før han ble hovedtrener, og Brian Riemer som var U19 trener endte
sogar opp som assistent på A-laget.
Laget er også et sentralt og avgjørende parameter for utvikling av talentets potensiale. Det
er i denne konteksten at trenerens rolle som relasjonsbygger både lagtaktisk og sosialt
kommer inn. Alle de 6 variablene (teknikk, taktikk, fysikk, utviklingstrategi, lifeskill, mentalt)
vil bli påvirket av hvordan samspillet og relasjonene er både mellom spillerne og mellom
spiller og trener. Det er i helheten mye av det som trenes på skal praktiseres i mest mulig
funksjonelle settinger. Det stilles store krav til både formelle og uformelle samtaler,
videoanalyse, løpene feedback samt formelle utviklingssamtaler.
Alle disse punktene er noe som SE selv mener de kan styre og gjøre noe med. I tillegg er
man veldig opptatt av å ivareta talentet selv om man noen ganger kommer til et punkt der
man ikke ønsker å gi et tilbud i FCK. Det er innlysende at flere av spillerne ikke vil nå opp til
superligalaget, men de spillerne som man ikke finner god nok guider man til andre klubber
som har et nivå som er tilpasset spilleren. Sånn sett kan også samarbeidsklubbene dra nytte
av å «sende» spillere til FCK på et tidlig stadium for deretter få de tilbake som mye bedre
fotballspillere som 19 åringer. I tillegg kan en retur også være et springbrett for spilleren som
med riktig arenautvikling kan ta nye steg og komme tilbake til FCK senere. Nilsen antydet
som nevnt at ca. 40 spillere som har vært innom SE spiller eller har spilt i 1, 2 eller
superligaen. Dette er et imponerende tall.
Dette viser med tydelighet at det kvantitative tallet på spillere som har nådd et nivå som kan
defineres som toppfotball er veldig høyt. De som observerer utenfra ser også at
utviklingsløpet i SE er positivt uavhengig om man får kontrakt med A-laget eller ikke, og SE
som institusjon må ses på som selve kjernen i helheten rundt det å produsere så mange
gode spillere. SE er også opptatt av det de ikke kan styre direkte, men som de kan påvirke.

24

Jann Rindsem

6.0 Eksterne faktorer i utviklingsløpet.
I tillegg til nevnte skole og samarbeidsklubbene (som jeg vil komme tilbake til under) er FCK
og SE veldig opptatt av eksterne faktorer som spiller inn i utviklingsløpet til den enkelte.
Dette er faktorer de ikke styrer, men som de kan påvirke gjennom aktiv deltagelse. Veldig
mange av de spillerne som er i SE er enten landslagsaktuelle eller er en del av
aldersbestemte landslag. For FCK er det viktig å ha med spillere på disse tiltakene, både med
tanke på impulser og kvalitet. DBU som er ansvarlige for disse landslagene er i tillegg
overbygningen organisatorisk, og linken til FCK er derfor viktig for begge parter. Nytt er
eksempelvis forbundets rolle på individuell oppfølging av de største talentene gjennom
tilskudd de gir til de klubbene som har A lisens. Dette for å styrke den individuelle delen av
utviklingsarbeidet i de profesjonelle klubbene. Dette kan sammenlignes med tilskuddet som
norske tippeliga og Adecoliga klubber får i Norge. Man ønsker å øremerke midler som kun
skal gå til spillerutvikling.
FCK ønsker også å ha en stor påvirkning på seriesystemet for de aldersbestemte lagene og
bidrar aktivt i komiteene som bestemmer hvilke lag som skal spille i de nasjonale ligaene i
Danmark, U17 og 19. Man er opptatt av å ha så stor kvalitet som mulig i ligasystemet for å
skape en best mulig optimalisert utviklingsarena. Modellen i Danmark er en del annerledes
enn den er i Norge. Mye kan selvsagt tilskrives det geografiske landskapet, men noe er også
tuftet på kultur og tradisjon. Det er mye mer prestisje og derigjennom også høyere nivå på
de øverste ungdomsligaene i Danmark vs Norge. I Norge operer vi oftest med regionale
interkretsserier for våre G16 og G19 lag, mens man i Danmark har nasjonale ligaer for U17
og U19. Grahn hevdet at de to øverste divisjonene var nasjonale, og i den beste var det kun
A lisensklubber som fikk delta. Det vil si at det var en 1 og 2 divisjon på U17 g U19 som er
nasjonale, veldig ulikt den norske modellen. På denne måten er det ingen tvil om at de beste
møter de beste, og kamparenaen på sitt aldersnivå blir mye bedre enn tilfellet er i Norge der
25

konsekvensen ofte er at spillere flyttes opp hyppigere eller at lag faktisk spiller i
divisjonssystemet (juniorlag). U15 ligaene i Danmark er imidlertid regionale og kan
sammenlignes med systemet vi har på G16 i Norge i dag, med interkretsserier.
Alle spillerne i SE ligger på et veldig høyt nivå nasjonalt og flere er som tidligere nevnt
landslagsspillere. Samtlige spillere på U17 og U19 har såkalte proffkontrakter (betalte
kontrakter som binder de til klubben). Til og med fire spillere på deres U15 lag har proff
kontrakter. Klubben hadde tidligere såkalte amatørkontrakter, men gikk vekk fra dette fordi
de i realiteten ikke hadde noen verdi. Mye av årsaken til at de gir kontrakter så tidlig er fordi
man ønsker å sikre seg mot at unge talenter bare forsvinner fra klubben vederlagsfritt.
Gjennom proffkontrakt binder man opp spilleren til klubben, og dersom andre klubber
ønsker å hente en spiller må de kjøpe han fri fra FCK. Man har likevel en klar politikk på at
ikke unge spillere skal hausses opp i media, og man omtaler aldri spillere med navn før de
eventuelt signerer en seniorkontrakt. Mediastrategien baserer seg med andre ord på det
faglige utviklingsmiljøet heller enn enkeltspilleren. I Danmark skiller man sterkere mellom
det vi som betegner som en proffkontrakt og seniorkontrakt. Begge kontraktstyper er
betalte, men man haker av senior på en seniorkontrakt som er linka inn mot A-laget. I denne
konteksten er det viktig for FCK å ha et tett, men profesjonelt samarbeid med agenter. Man
forholder seg med andre ord til fotballverden slik den er, og forsøker å ha et
samarbeidsklima som gagner både klubben og spilleren.

26

Jann Rindsem

7.0 Samarbeidsklubbenes innflytelse i FCK
La meg først se på forholdet mellom KB, B1903 og F.C. København. Som tidligere nevnt så
bestemte de to klubbene seg for å slå seg sammen til F.C. København i 1992. Arven fra de to
klubbene ble selve grunnstammen i det nye laget. Begge klubbene hadde lange tradisjoner
som kulturbærere i dansk fotball. Overbygningen FCK, skulle primært være basert på et
nasjonalt topplag i superligaen, men arven til de to klubbene, og særlig KB var basert på et
ekstremt bra utviklingsmiljø. De første 17 årene fortsatte man å drive godt ned i KBsystemet, men med økende krav til spissing og profesjonalisering ble som nevnt SE oppretta
i 2009.
Det er på mangemåter nødvendig for helheten i oppgaven å beskrive hvordan KB driver sitt
utviklingsarbeid. B1903 har aldri hatt den posisjonen på spillerutvikling som KB inntok da FCK
ble stifta. Tradisjonelt sett var det også KB som stod i front på utviklingsarbeidet i Danmark.
Etter å ha gjort et dypdykk ned i materien er det åpenbart at mye fra KB- kulturen fremdeles
spiller en vesentlig rolle i fundamentet til FCK. Sportslig leder i KB (U15-19) , Kim Toft sa det
på denne måten.
«Talentarbeidet har primært vært noe KB har gjort. De har hele tiden vært lenger fremme
enn B1903. KB var en av de enerådende klubbene på talentutvikling før F.C. Midjylland kom
med sitt fokus på utviklingsarbeid på slutten av 90-tallet. Klubber begynte å spytte en
mengde penger i utviklingsarbeidet og skulle FCK holde tritt med utvikling trengtes et
profesjonelt fotballag i området. KB og F.C. København lagde da en avtale at de beste
spillerne fra 14 til 19 skulle spille under FCK navnet, men med lisensen til KB. De fleste
spillerne på FCK U14 blir likevel rekruttert fra KB. Mye fordi kvaliteten på trenersida har blitt
så mye bedre, pluss at mange gode spillere kommer til KB på et tidlig stadium. U10,11,12 og
13 har ikke foreldrestyrte trenere. I tillegg er det det tre sportslige ledere som styrer
27

innholdet. Indirekte er det derfor en form for «elitepreg» også på de beste KB-lagene» (Toft
2013, intervju, 5. sept).
Som Toft hevder hadde man tradisjonelt sett jobba veldig bra med ungdomsfotballen i KB,
og før man profesjonaliserte ting var mye av seniorfotballen tufta på det man klarte å skape
av spillere i eget nærområde. Overgangen til profesjonell fotball satte en annen standard, og
klubber begynte å hente spillere fra andre regioner og nasjoner. For å heve kvalitet og
attraktivitet for unge spillere ble det iverksatt tiltak i FCK. Man ønska å bevare KB strukturen
med et bra opplegg rundt de yngste lagene, men spisse kvaliteten inn fra U14. Med økende
satsing på spillerutvikling fulgte også ressurser, og man så nytten av å ha både en rød tråd i
FCK-lagene og nedover på KB lagene. For KB har de utarbeidet retningslinjer for hva som skal
prioriteres nedover i årsklassene, og det er som tidligere nevnt de sportslige lederne som er
ansvarlig for det faglige innholdet.
KB er delt inn i tre deler, et micro nivå fra 5-9 år , barne 10-13 år og ungdomsnivå som går
fra U15-19. Man tilpasser mye av øvelsesutvalget og prioriteringene ut fra hva man ser etter
for å komme inn på elitelagene. Man har i KB tatt grep som en følge av SE og har klare
retningslinjer for hva som skal prioriteres. Fra U10 har man bytta ut foreldretrenerne, til
fordel for ansatte folk som i samarbeid med sportslig leder skal sikre kvaliteten.
FCK er også med i prosessen rundt ansettelser av de sportslige lederne i KB. På micronivået
er det utelukkende ferdighetstrening på tekniske ferdigheter som står i fokus, mens man
gradvis også integrerer helheten og rolleperspektivet i treningene når man nærmer seg U14
alder. Selve fokus og prioriteringer er nøye beskrevet i «sportsplanene» som er utarbeidet
for hver aldersgruppe (KB Microfodbold, KB Børnefodball og KB Ungdomsfodbold). Disse
retningslinjene på innhold ble utarbeidet etter at SE ble grunnlagt, og må i noen grad ses i
sammenheng. Toft sa det på denne måten i det intervjuet jeg hadde med han:

28

«Man ønsker å strukturere arbeidet også nedover i KB systemet i takt med økende satsing på
toppen. Man ansatte tre sportslige ledere i KB, på micronivå (U4-U19), barn (U10-13) og
Ungdom (U15-19). School of Excellence har vært med i denne prosessen både med å
ansette folk og styre innholdet. Fra til U13 er det stort fokus på å legge forholdene til rette
for de beste, mens det etter U14 er mer breddeorientert. Fra U14 går de beste over til FCK
U14» (Toft, 2013, Intervju 5. sept).
Som Toft hevder er det fram til U13 stort fokus på å legge forholdene til rette for de beste.
Det er naturlig å tenke seg logikken i dette da det er i denne fasen man skal finne de riktige
spillerne som kan gå inn i en FCK U14 tropp. Det er viktig å merke seg at det før dette uttaket
har foregått en 6. måneders hospiteringsordning for de mest lovende KB spillerne. For SE er
det nedfelt i retningslinjene at samarbeidsklubbene spiller en viktig rolle i den helhetlige
tenkinga.
«Vores to moderklubber er en viktig base for vores succes og daglig samarbeidspartner.
Afgjørende område er aldersgrupperne 6-13 år i forhold til at skabe attraktive
børneelitemiljøer «elite i sunde rammer», i forhold til tiltrækning og udvikling af denne
aldersgruppe» (Forskrifter i Se).
Til tross for at det er ca. 100 spillere i hver årsklasse i KB, og det er lange køer om å få lov til å
komme inn i klubben hevdet Toft. Ut fra dette ståstedet kan man også se at flere av de som
spiller på KB, U13 kommer inn på FCK U14 fordi man allerede har fått flere av de «beste»
spillerne i regionen, pluss at kvaliteten er god på innhold. Man kan med andre ord se på KB
som en viktig bidragsyter til rekruteringsarbeidet i FCK. Det kan på en måte hevdes at det er
skapt en toppidrettskultur som forplanter seg fra A-laget og nedover til barnelagene i KB.
I dette landskapet er det enkelt å se at det er en rød tråd mellom KB og FCK. KB arrangerer
også fotballskoler i FCK regi for å vise hvordan de trener i SE. Det er basistekniske ferdigheter
som vektlegges mest i KB, mens man kommer mer inn på lagstaktiske ting når man ender
opp i SE. Selve organisasjonsmodellen og linken mellom de to «klubbene» er skissert opp i
29

figuren nedenfor. Her kan de pilene som er tegna opp vise hvordan ting henger sammen. Jeg
vil hevde at det er den relasjonen som går mellom KB ungdom og SE som er den vesentligste
når det kommer til talentsatsinga.

Når det gjelder B1903 ligger dette samarbeidet primært på seniornivå. Det er sjelden mer
enn maks 1-2 spillere som kommer derfra og inn på SE . Før SE ble startet i 2009 var det
30

også stort sett KB som stod for rekrutteringsarbeidet. Ser man på antall spillere som kom
opp i denne perioden fra egne rekker er det et uomtvistelig faktum at KB som en «klubb»
med stort fokus på utviklingsarbeid hadde festet seg kulturelt. FCK kunne med andre ord
videreføre mye av det som allerede lå der fra før.
Men også B1903 er opptatt av at de er «en del» av FCK og man kan kanskje se for seg at i
framtida vil også de ha en enda større betydning for selvrekrutteringen inn til FCK. Pr i dag er
det likevel slik at de beste fra B1903 stort sett går til KB i ung alder. Morten Grahn,
hovedtrener på FCK U19, hevdet at lokalisering betød mye for at nettopp KB hadde tatt
rollen som den primære rekruteringsklubben til FCK. Begge klubber spiller imidlertid med
FCK merket på spillertrøyen, noe som på mange måter symboliserer en identifisering. I
skrivende stund er imidlertid ting i ferd med å skje også inn mot B1903. Nilsen hevdet at
involvering rundt B1903 som rekruteringsarena har vært liten, men at man i 2014 ønsker å
lage strategier for å implementere også de på en mye større måte. Historisk og ut fra status i
dag er imidlertid graden av påvirkning og involvering liten.
Etter å ha sett på helheten rundt utviklingsarbeidet og jobbet med primærkilder gjennom
intervjuer sitter man igjen med at mye av suksessen bygger på kvalitet i alle ledd. Det er
uomtvistelig at arbeidet på utviklingslagene har basert seg på en veldig høy grad av kvalitet
på feltet. Mye av det som tradisjonelt hadde blitt gjort hadde produsert mange gode spillere
til KB og FCK sitt A-lag.
Både Delaney og Riemer påpeker at utviklingsarbeidet ble satt mer i system da SE ble
opprettet. Nå ble tråden i større grad rødere gjennom både innhold i trening,
kommunikasjon mellom leddene (på organisasjons og trenerhold), samt spillestil. Med andre
ord en mye mer helhetlig tenking som skulle bedre forutsetningene for å produsere endra
bedre spillere.
Som en flue på veggen under mine besøk har jeg hatt gleden av å føle på kulturen og sett
hvordan ting drives. Ikke bare i FCK systemet, men minst like mye i KB systemet. Det som jeg
sitter igjen med er en systematikk og en kvalitet som holder et veldig høyt nivå, sett med
mine øyne. De fleste trenerne har Uefa A lisens og det var til enhver tid 3. trenere på feltet.
31

Jeg så en stor grad av sammenheng mellom det som ble gjort i yngre årsklasser i KB, og det
som ble prioritert på FCK lagene. Mye av dette har jeg også fått dokumentert gjennom de
sportsplanene jeg har fått tilgang til.

32

Jann Rindsem

8.0 Fysiske ressurser
Mye fokus har vært rettet mot alle de fine akademiene som har poppet opp de siste årene.
Særlig rike onkler fra fjern og nær har nesten ukritisk stilt det som stilles kan til rådighet for
enorme treningsanlegg og fasiliteter. Det som kanskje mange ikke tenker så mye på er
betydningen av konsentrering og helhetstenking rundt disse akademiene. Flere av
storklubbene har etter hvert fått separate treningsanlegg der man skiller A-lagene sine fra
utviklingslagene. I F.C. København er imidlertid alle utviklingslagene (inklusive de
aldersbestemte KB-lagene) på samme sted ved KB sine treningsfasiliteter i Peder Bangs vei
som ligger i bydelen Fredriksberg. Området består av to store gressbaner, tre
kunstgressbaner, restaurant, tennisanlegg og en innendørs hall. I tillegg har både A-laget, KB
og SE lokaliteter(kontorer og møterom) som ligger ved banene. Avstanden mellom de som
jobber rundt A-laget og SE skiller bare en gressbane. At de fysiske ressursene er så
konsentrerte gir naturligvis mange fordeler. Michael Mio Nilsen, manager på SE, vektla
denne viktigheten på denne måten:

«Vi har en ekstra «benefit» ved at vi er på samme anlegg. Det er noe visuelt over at vi er på
den ene siden, mens A laget holder til på den andre siden. Det gir oss muligheter for
samtreninger og det gir oss muligheter for flere synergier ved å trene på samme sted. Dette
gjelder både for våre trenere som kan observere hverandres treninger, men også for
spillerne som jeg tror vil oppleve en større samhørighet. Dette er ett godt parameter for at vi
som klubb henger sammen. Jeg kan tenke meg at dersom man har et akademi og et A lag på
to vidt forskjellige steder i byen så mister man denne viktige kontakten. Man klarer ikke å
snappe opp nye trends, metodikker som A-laget. Dette tror jeg er en liten X-faktor i FCK».
(Nilsen 2013, 14. november).
33

Jann Rindsem
Her tror jeg Nilsen rører ved noe vesentlig om man skal lykkes best mulig med
utviklingsarbeidet. Uansett hvilken arena man opererer i er kommunikasjon og samarbeid en
nøkkel i alle dynamiske miljøer. I denne konteksten der man har ei gruppe som skal være
best (A-laget) og ei gruppe som ligger litt bak, sier det seg selv at det er åpenbare
utfordringer å gi de som ligger litt bak en sjanse. Dialogen er en av forutsetningene for at de
som faktisk er gode nok skal kunne få muligheten til å prøve seg på A-laget. Graden av
samstemthet og oversikt vil styrkes vesentlig når man jobber så tett som man gjør i FCK.

Brian Riemer hevdet at mye av kontakten mellom gruppene skjedde av mer uformell
karakter, men fordi han så mye nedover og at relasjonene på «toppen» var så gode fungerte
dette veldig bra. Undertegnede fikk gleden av å erfare noe av dette samarbeidet, eller
kulturen vil noen si, da jeg under mitt siste besøk den 15.november ble invitert over på Alagets daglige lunch. Her satt ikke bare folk fra A-lagsapparatet, men alle trenerne og lederne
i utviklingsavdelingen satt side ved side med A-lagets trenere og ledere. En for mange
kanskje bagatellmessig ting, men for meg et betegnende bilde på hvordan kommunikasjon
skjedde på en naturlig måte.
I tillegg til at man har tilrettelagt mye gjennom lokalisering av fasilitetene var det også en
stor grad av relasjonelle forbindelser mellom lederne. Mange hadde en kjennskap til
hverandre før de startet i FCK og praten virka veldig naturlig. I tillegg til de reint uformelle
samtalene var det også formaliserte samtaler særlig mellom Manager på SE Michael Nilsen ,
sportssjef Sune Smith Nilsen, og trenerne på FCK lagene. Her diskuterte de spillere, sportslig
innhold og ikke minst faglige ting som gikk på øvelser og gjennomføring. Ingen trener kunne
bare finne på nye øvelser, men ut fra en metodikk og en plan måtte øvelsene være godkjent
av sportslig ledelse. Beslutninger ble med andre ord tatt etter dialog og samarbeid, et
samarbeid som ble naturlig da alt var så konsentrert. Denne linken må likevel understøttes

34

av en kultur, en vilje og en tradisjon. La meg belyse dette nærmere i neste kapittel som
Nilsen beskrev som «brua» i FCK.

35

Jann Rindsem

9.0 Broen mellom gruppene.
I større klubber med et bra utviklingstilbud er det alltid en utfordring å få fram flest mulig
«egenutviklede» spillere versus det å kjøpe inn ferdig utviklede spillere. For en
resultatorientert A-trener kan det være en utfordring å la unge spillere fra egen klubb få lov
til å slippe til, og enkelte klubber kan kanskje ha akademier fordi de må ha, mens de i
realiteten kjøper spillere som er ferdig «foredlede». Nå er heldigvis trenden internasjonalt at
stadig flere klubber ser seg nødt til å satse mer på å utvikle egne spillere. Særlig i kjølvannet
av finanskrisen(2007-) har dette tiltatt i styrke.
I Norge har man fått et system der midler tilføres til toppklubbene for å drive spillerutvikling.
Dette er øremerkede stillinger som bare gis som tilskudd dersom de kan dokumenteres.
Også i Danmark har man fått et system der individuelle trenere finansieres av DBU. Om man
teller opp antall trenerstillinger så er frekvensen av profesjonelle trenere nå betydelig større
enn den var for noe tiår siden. Den gang var profesjonalitet stort sett knytta inn mot
hovedtrener på A-laget, og knapt nok det. I dag er derimot de fleste fotballtrenerstillinger
knyttet til den delen av «klubbsatsinga» som kalles spillerutvikling. Selv er jeg en del av den
siste delen da jeg både er sportslig ansvarlig for utviklingsavdelingen samtidig som jeg er
hovedtrener for vårt rekruttlag i 3. divisjon.
Det store spørsmålet i mange sammenhenger blir hvorvidt man lykkes med å skape en kultur
der spillerutvikling faktisk har en nytteverdi. Den indre motiveringen til den enkelte
spillerutvikler kan det ikke knyttes tvil rundt, men her tenker jeg mer på den ytre motivering
for klubben, som koker ned til et helhjertet ønske om å skape framtidige A-spillere.

36

Jann Rindsem
Jeg mener det helt klart er sentralt at man har en relasjon mellom de ulike gruppene.
Klubber må ikke styres ut fra «tueprinsippet» der A-laget er en egen klubb i klubben. Ikke
sjelden hører man at treneren aldri slipper til de unge spillerne. Når det er sagt så har nok de
utålmodige stemmene på dette området kanskje fått en litt for stor vekting de siste årene.
Data fra toppfotballsenteret viser at snittet på spillere som etablerer seg på nasjonalt
toppnivå er over 20 år, så pendelen har nok dreid noe langt i retning av utålmodighet og
urealistiske forventninger. Det er likevel viktig at klubben kjører i samme retning med tanke
på målsetninger og ønsker. Nilsen kom innpå dette med «brua» som han selv sa måtte være
der. Hensikten med å drive et akademi faller helt vekk dersom man ikke har denne broa
hevder Nilsen.

«Vi er så heldige at vi hadde en superdyktig brobygger i Ariel Jakobs og nå gjennom Ståle
Solbakken. Det er alfa omega. Det finnes flere akademier og klubber som ikke har denne
brua, noe som ikke gir noen mening i å ha akademi. Når du arbeider med de unge spillerne
skal de kunne se en mening. Dersom man kommuniserer med en ung spiller i egen klubb om
at vi har som mål at han skal bli en spiller på vårt A-lag, er det viktig at det er noen som har
gjort det før. Han må se at det er mulig å klare det som kommuniseres. Dersom han ser at
unge spillere får sjansen om de er gode nok, vil dette gjøre noe med motivasjonen. At det
eksisterer en bro er derfor helt avgjørende» (Nilsen 2013, Intervju 15.november).
På spørsmål om klubben hadde en politikk på å ansette bare utviklingsorienterte trenere
hevdet Nilsen at det var en klar målsetting om å få fram egne spillere. Han innrømte likevel
at graden av hvor mye ned et A-lagsapparat så ville variere fra trener til trener. For FCK er
denne broa optimal i dag gjennom ansettelsen av Brian Riemer . Han kom til FCK fra
Hvidovre der han hadde arbeidet med spillerutvikling i flere år. Da han kom til FCK ble han
ansatt som U19 trener og var hovedtrener for det laget som ble Danmarksmestre. På dette
laget spilte både Danny Amakwaa, Kenneth Zohore, Andreas Cornelius og Christoffer
37

Jann Rindsem
Remmer. Sportssjef Carsten Jensen så det blant annet som særdeles gledelig at man kunne
rekruttere en trener fra School of Excellence. Dette sier noe om klubbtenkinga og fokuset
rundt spillerutvikling.

«Brian har vist, at han besidder alle de kvaliteter både fagligt og menneskeligt til at påtage sig
ansvaret som assistenttræner i F.C. København. Vi er glade for at Brian har sagt ja tak til
udfordringen, og stolte af, at vi ligeledes kan rekruttere internt via School of Excellence, siger
sportsdirektør Carsten V. Jensen» (http://www.fck.dk/nyhed/2012/07/30/62514)

«Han er ungdomsmann som kikker ned i systemet. Man kunne hatt en assistent som kikket
opp» (Nilsen 2013. Intervju 15.november).
For undertegnede var det litt betegnende at nettopp U19 laget trente rett før dette
intervjuet, og hvem andre enn nettopp Brian Riemer dukket opp på treningsanlegget for å
observere treninga. Dette bekrefter på mange måter det bildet som Nilsen tegna opp i
intervjuet. Dette er en klubb som henger sammen, og som tenker utvikling. Nytteverdien av
å ha en utviklingsavdeling var åpenbar og man var opptatt av å kikke ned i systemet for å
holde seg oppdatert og observere de unge spillerne. At Riemer da nettopp hadde blitt
hentet opp til A-laget fra U19 var ikke tilfeldig.
Det samme mønsteret på treneransettelser viser seg også nedover i FCK systemet. Mange
av de trenerne som jobber på SE har gått gradene i systemet, og flere er utdannet fra KB
systemet. Morten Grahn startet eksempelvis som assistent på U19 under nettopp Riemer,
men rykka opp som sjefstrener da Riemer gikk opp til A-laget.
Viktigheten av å ha en klar definert politikk på hva man ønsker er derfor åpenbar, men
aspektet knytta til «sentrale mennesker» blir også en dimensjon som spiller inn. Det hjelper
lite å ha alskens planer såfremt man har et A-lagsapparat som gjør det stikk motsatte av
intensjonen. I dette bildet kommer vi selvsagt ikke utenom det som Nilsen påpekte tidligere
at graden av tilfeldighet også spiller inn. Det er aldri noen garantier for at en A-trener innerst
38

inne er utviklingsorientert. Mye av denne usikkerheten kan likevel elimineres vekk gjennom
research, samt det å være tydelig på hva man ønsker når man ansetter folk. I tillegg kommer
jeg ikke utenom den rollen som sentrale personer i klubbapparatet har. Jeg kan nevne
Michael Mio Nielsen som i kraft av sin person og sin kunnskap er en særdeles sentral aktør i
dag. Mio som han kalles er i seg selv en kulturbærer gjennom sine over 284 kamper for
klubben (1993-2001). Ut fra statistikkene er det bare Hjalte Nørregaard med over 300
kamper som har flere kamper for klubben. Unge talenter blir satsa på og fulgt opp, og de får
sjansen til å vise seg fram.
Mye av denne brua faller også naturlig inn da både ledelse og trenerne jobber på samme
sted. De som arbeider i det sportslige apparat treffer på hverandre veldig mye og det er
daglig kommunikasjon på enkeltspillere både innad på U-lagene og fra U19 og opp til Alaget.
«Vi sitter på samme kontor alle utviklingstrenerne så vi har en stor grad av samarbeid og
daglig dialog. Vi har hver uke et møte med Sune, vi 17 og 19 trenerne. 14 og 15 har samme
møtet en gang i uken der vi diskutere alt fra treningsinnhold til spillere.» (Grahn 2013,
intervju 15. november).
I det siste leddet mellom U19 og A-laget har hovedtreneren på U19, Morten Grahn stor
innflytelse på hvem av spillerne som skal spille reservelagskamper, og hvem som eventuelt
kan være med å trene med A-laget. På spørsmål om det var Grahn som plukka ut U-spillerne
alene til reservelagskampene kom det imidlertid et distinkt «nei! men dialog fra Nilsen». Her
er det åpenbart mye «VI» tenking som de fleste avgjørelser skal basere seg på. Klubben går
foran enkelttrenerens oppfatning, og det hele baseres på dialog og samarbeid ut fra et felles
fundament. I intervjuet jeg hadde med Morten Grahn hevdet han at han hadde en daglig
kontakt med assistent på A-laget, Brian Riemer. Å sette enkeltspilleren på den riktige
arenaen fløt derfor naturlig gjennom den kommunikasjonen de hadde. Grahn var opptatt av
at alle spillerne skulle ha en base de skulle jobbe ut fra. Men likevel var «overmatching» en
39

del av utviklingsløpet for den enkelte spiller. Det var treneren på spillerens base som hadde
ansvaret med å gi beskjeder.
Oppfølginga av de som spiller reservelagskampene er også nøye ivaretatt . Hovedtrener i
disse kampene er Brian Riemer med Morten Grahn som assistent. Det er med andre ord en
høy grad av systematikk på alt som gjøres i FCK. Samarbeid og brobygging må også bygge på
en filosofi rundt hvordan man skal trene og spille. Det må være noe grunnleggende felles, en
rød tråd.

40

Jann Rindsem

10.0 Rød tråd på treningsinnhold og spillestil?
FCK har en rød tråd på spillestil som gjennomsyrer hele klubben fra FCK U14 og opp til Alaget. I henhold til A-laget hevdet Nilsen på en distinkt måte viktigheten av at klubben går
foran alt. Alt som man skal jobbe etter er nedfelt i en sportsplan som ikke bare skal gjelde i
teorien, men også i praksis.
«Vi har en helt avklart og definert spillestil for klubben. Det spiller ingen rolle om det er Hans
Backe, Ståle Solbakken eller Ariel Jacobs som er trener. Ut fra den klart definerte spillestilen
har vi laget en «light modell» som er tilpasset for ungdomslagene. Jo lenger ned man er i
systemet, dess mer «light» er den. Det er derfor en forskjell fra vårt U14 og U19 hold. Vårt
U-19 lag trener og spiller nøyaktig som vårt A-lag. Prinsippene og treningsmetodikken er
akkurat lik den som er på A-laget. Øvelsesvalgene vi har i School of Excellence er også de
samme som de man har på A-laget. Det er derfor mye enklere for våre U19 spillerne når de
trener med A-laget fordi de kjenner hele treningsmetodikken. Det er med andre ord en helt
klar rød tråd som gjennomsyrer alt fra U14 til A-laget» ( Nilsen 2013. Intervju 15 november).

Det Nilsen sier her er at det er en klart definert måte å spille fotball på i FCK som speiler seg
nedover i systemet fra A-laget og ned til U14. Det er likevel ulike utgangspunkt da de lagene
og spillerne som er lenger ned i systemet har en helt annen tilnærming til utvikling enn det
A-laget har. Som det heter i spillestilsdokumentet til FCK U15.

41

«Spillestilen er udarbejdet du fra et aldersrelatert perspektiv, og skal ses som et led i U15
holdets basis tekniske og taktiske fodbolduddannelse i FCK-SE. Grundfilosofien er at vi
uddanner spillernes basisferdigheder bedst ved at være det spildominerende hold med
bolden. Spillestilen indarter sig efter vores daglige træningskoncept 4-2-1. Der skal dermed
indenfor spilestilen være rum til at træne individuelle basis færdigheter i kampen. Vi ønsker
at stimulere spillernes evne til at utfordre 1vs1, være initiativrige og generelt set udvikle
spillernes offensive «mindset». Vi spiller derfor med en større grad av risiko i vores
boldbesiddende faser end f.eks U17/U19/SL.» (Spillestilsdokument utarbeidet av SE).
I SE sine forskrifter er man veldig tydelige på at utvikling er noe som er en prosess og man
må tilpasse innholdet til alder og modenhet.
« For U14-U15 gennemgår talentet en generell basisudtannelse med fokus på at udvikle et
højt basisniveau og udvikling af spidskompetencer. Spillerne har som princip 2-3 positioner
de veksler imellem, gerne 2-3 kampe i træk pr position. Samtidig starter ingen spillere ude i 2
kampe i træk såfremt de er klar fysisk og mentalt. (Forskrifter SE).
Her står det ordrett at man ikke er opptatte av posisjoner på dette aldersnivået. Man tenker
kun utvikling og spillerne får trent på ulike aspekter i utviklingsløpet. Det er først fra U16-19
man starter med en form for rollespesialisering. Man er nå i større grad opptatt av spillerens
spisskompetanse i forhold til de arbeidskrav som er knytta til den aktuelle rollen. Litt i tråd
med enda mer individualisering er det også bare ca 10 stk i hver årgang fra U17-U19, mens
det er ca 16-20 stk på U14-U16.
Man trener og prioriterer ulikt ut fra alder og modenhet men Nilsen sa det på denne måten
under et av mine intervjuer jeg hadde med han.
«I forhold til den måten vi trener på skal øvelsene ha en relevans til måten FCK skal spille på.
De øvelser vi har ligger i et øvelseskartotek som er aldersrelatert. Når en trener planlegger
sitt treningsopplegg kan han velge fra denne banken ut fra hva som skal trenes på. Det er
ofte 8-10 øvelser innenfor ulike spesifikke tema som treneren kan velge fra. Treneren kan
42

også selv komme med forslag på øvelser som et ledd i utviklingen. Dersom man ser den ikke
har noe relevans eller at den ikke fungerer blir den tatt vekk. Fungerer den kan den legges
inn i øvelseskartoteket. En trener skal trene for å gjøre utøverne bedre på noe. Han skal ikke
være noen oppfinner av nye øvelser. Når han er ute på banen skal han coache. Det er likevel
en stor grad av samarbeid mellom trenerne og de sitter sammen hver dag og diskuterer
øktene og kommer med ideer om nye tilnærminger til ting.
« Når treneren har planlagt økta legges hele planen ut på data og lagres. Man kan derfor gå
tilbake å se hva man har trent på. Og kvalitetssikre at ting er gjort ut fra hva man skal
prioritere» (Nilsen 2013, intervju 15.nov).
Med tanke på at U19 trener mer rollespesifikt er dette nærliggende å knytte opp mot det
som prioriteres på A-laget. I intervjuet jeg hadde med Grahn kom vi også inn på dette
temaet som gikk på spillestil og metodikk rundt treningsarbeidet. Også han bekrefter på
mange måter det som Nilsen påpekte tidligere. Mye er likt, og det er en klar linje mellom
lagene. Han hevdet blant annet at rekruttlaget og A-laget trente nesten identisk.
«Det er samme organisering, lengde på trening og øvelser. Dette fordi spillerne skal kjenne
igjen hvordan man skal gjøre det når de kommer opp på A-laget. Det er likevel nyanser da Alaget bare skal prestere på resultat, mens vi også må ha med oss utviklingsperspektivet. En
av de ting som har skjedd etter SE startet er at attraktiviteten rundt U-spillerne har blitt
større fra A-lagets side i takt med at spillere som har fått muligheter har innfridd. Jeg og
Brian prater daglig med tanke på hvem som skal opp på A-laget. Dette er litt spesielt og ikke
vanlig for alle utviklingsklubbene. At vi har en så stor grad av profesjonalisering er noe som
gir FCK styrke som utviklingsklubb» (Grahn 2013, Intervju 15.november).
Måten FCK ønsker å spille fotball på speiles også nedover i aldersklassene og det er ikke min
intensjon i oppgaven å gjengi spillestilsdokumentet til FCK. Jeg vil likevel peke på noen
generelle prinsipper de er opptatte av. Formasjonsmessig spiller lagene en klassisk 4-4-2
defensivt, der man varierer presshøyden ut fra spillets gang og motstander. Offensivt deler
43

man inn i tre faser og har som et utgangspunkt en 4-4-2 formasjon, selv om det her er en
større grad av totalfotball som gjelder.

Fase 1: Her er målet å spille ut deres første pressledd, og overtallet søkes ofte gjennom bruk
av egen målmann. Man ønsker å frispille gjennom faste oppstillinger i egen firer alt etter
hvilket motspill man møter. Det skal spilles mest mulig risikofritt og dueller skal unngås i
denne fasen. Her er det selvsagt større grad av risiko i spillet dess yngre man er. Pasningene
skal ikke være for korte og man har et prinsipp at det ikke skal spilles til feilvendt back. I
stedet skal det skapes «ruderformationer» gjennom hurtige forskyvninger og vinkler. Man
ønsker alltid en stor grad av balltempo og bruker ofte sentral midtbanespiller i eget forrom i
oppspillsfasen. Sentral midtbanespiller skal alltid være i vinkel i henhold til avsender og kan
være en spillvender eller en som kan bryte pressledd. Det skal alltid spilles i forhold til
hvilket press man møter enten på offensiv fot eller i rom (smalt eller bredt).

Fase 2. Går på å komme til fase 3 som skal være gjennombruddsfasen av spillet. I alle de tre
fasene har man delt inn spillet i flere fokusområder. Man er alltid opptatt av å skape overtall
i det oppbyggende spillet, og man søker rettvendte spillere i mellomrommet for
gjennombrudd. Mot bredt press jobber kanten inn i banen og backen på ballsiden må da
komme for å skape overtall. Man skal spille på kommunikasjon og jobbe aktivt med å true
rom uten ball. Målet er å spille gjennom ledd for å skape gode utgangspunkt for
gjennombrudd.

Fase 3: Her ønsker man et gjennombrudd på siste tredjedel. Enten bakrom sentralt eller på
sidene. Fasen defineres gjennom at man skal komme til avslutning. Innløp på innlegg og
direkte gjennombrudd står sentralt i denne fasen. Man skal nesten alltid utfordre
44

bakrommet med en spiller selv om dette rommet er lite. Når spiller i mellomrommet er
rettvendt er dette et signal på gjennombrudd. Det jobbes med kryssløp og bueløp på innlegg
og man er veldig opptatt av å komme ut av motstanderens synsfelt. Avsender skal forholde
seg til opptegnede innleggsstrategier der det skal slås flatt inn på første fra dype posisjoner
og mellom målmann og firer fra tidlige innlegg. Man jobber bevisst med posisjonering og
strategier rundt avslutning av et angrep for å hindre kontring mot. I alle de tre fasene
offensivt er det ulike rollekrav og arbeidskravene til hver enkelt spiller er veldig tydelig. Jeg
vil i denne oppgaven ikke gå inn på alle momentene i de tre fasene eller de ulike kravene til
hver enkelt spiller da det vil være litt på siden av selve oppgaven.
Defensivt går man ut i utgangsformasjonen 4-4-2. Såfremt laget er i balanse både numerisk
og posisjonelt varierer man presshøyden ut fra motstander og kampbildet. Når man presser
«normalt» legger spissene seg på offensiv buekant, mens lavt er definert som at angriperne
starter presset på defensiv buekant. I høyt press hindrer man utspill og konsentrerer seg om
nærmeste mann foran seg. Man leder ut på siste og egen tredjedel, mens man leder inn
sentralt i banen. Dette for å skape et klima for gode overganger og redusere risikoen for å bli
spilt ut sentralt når man nærmer seg eget mål.
Når det kommer til individuell oppfølging har hver spiller en egen utviklingsplan som de skal
jobbe ut fra. Her kommer også den «egne individuelle» treneren inn i bildet. Den individuelle
treneren er noe som er tilkommet som en konsekvens av at DBU har tilført øremerkede
midler til en slik stilling, riktignok til de klubbene som er A-lisensiert. Baktanken for DBU er
på mange måter å spisse kvaliteten inn til de aldersbestemte landslagene gjennom økt
tilrettelegging og oppfølging av de beste. For SE har de en egen trener på dette for U17 og
U19 lagene. Her blir man fulgt opp daglig på feltet og blir både bevisstgjort sine utviklingsmål
samt får løpende coaching for å forbedre seg. For FCK er dette en stilling som brukes for å
følge opp de beste og sette standarder for hva som kreves når de skal opp på A-laget.

45

« Den individuelle treneren er en stilling som er kommet til der tanken er at de skal jobbe
med de eldste talentene for gjøreovergangen fra junior til seniornivå enklest mulig» (Grahn
2013, intervju 15. november).
Disse utviklingsmålene settes ofte ned sammen med spiller og sjefstrener på en av de
formelle utviklingssamtalene som de har hvert halvår. Grahn hevdet at som en følge av
økende profesjonalisering med heltidsansatte trenere kunne man, i motsetning til tidligere
gjennomføre en større grad av individualisering. Grahn var også opptatt av at
utviklingssamtalene i utgangspunktet bare var en samtale mellom trener og spiller, og at
foreldrene bare i liten grad var involverte i disse prosessene. SE har en politikk der man
ønsker selvstendige spillere som evner å ta egne valg, og påvirkning fra foreldrene er en
prosess som gradvis trappes ned dess lenger opp i systemet man kommer. Fra U19 er det
nesten bare spilleren klubben forholder seg til, med mindre det er utenomsportslige forhold
som må diskuteres. Dette kan blant annet være ting som berører kontrakter eller saker som
man ønsker å kommunisere til sportslig ledelse.
Som sagt så har profesjonaliseringen i FCK tiltatt med opprettelsen av SE. Med
profesjonalisering må det også følge en del ressurser, og klubben har åpenbart tatt et veivalg
der spillerutvikling står i fokus. Grahn hevder det har vært en kontinuerlig prosess i klubben
som har utviklet seg skrittvis. Både systematisert metodikk, innhold og organisasjonen har
blitt vesentlig styrka i takt med økt kompetanse og ressurstilførsel. Det er dyktige og faglige
mennesker som kjennetegner de som jobber i FCK. Kvalitet gir ofte synergier både eksternt
og etter hvert internt. Utad har FCK tradisjonelt blitt assosiert med et bra A-lag, men etter
hvert som kvaliteten nedover i systemet har blitt så bra har mye av den «gamle» KB
tradisjonen der utvikling av unge spillere stod essensielt, gitt store ringvirkninger på
rekrutteringsarbeidet. Etter at man startet SE i 2009 fikk man en enda mer formell link inn
mot A-laget. Selvrekrutteringen har etterhvert bare tiltatt i takt med økende kvalitet. La
meg gå over til å se litt på hvordan man bruker ressursene i klubben og hvilke ressurser som
SE har til rådighet.
46

Jann Rindsem

11.0 Ressurser og kompetanse
Etter at man tok beslutningen å satse enda sterkere inn mot utviklingsarbeidet ble som
tidligere nevnt SE opprettet. Med satsingen følger det også midler og FCK har satt av mye
midler til utviklingsarbeidet. Man har 9 fulltidsansatte rundt lagene og flere som jobber i
mindre stillinger. Ca 40 spillere er på betalte kontrakter og man bruker i overkant av 15
millioner kroner i året i SE.
Alle spillerne har en egen utviklingsplan som de jobber ut fra. Her er det selvsagt spilleren
selv som er hovedansvarlig mtp fokus inn mot disse målene, men man får samtidig hjelp og
oppfølging av spillerutviklerne. Alle U-lagene har eksempelvis 3-4 trenere som er på feltet
på alle treninger. Dette gir et veldig bra grunnlag for god oppfølging av enkeltspillerne på
individnivå. Både U17 og U19 har en egen individuell trener som følger opp
utviklingsmålene, i samråd med spiller og hovedtrener. Dette er som tidligere nevnt en
stilling som er delvis subsidiert av DBU for å styrke oppfølginga av de største talentene.
Michael Mio Nilsen la ikke skjul på at de som var lengst framme, de man hadde mest tru på,
fikk litt ekstra oppfølging og oppmerksomhet.
«Alle trenerne har ansvar for 8. spillere, mens den individuelle treneren jobber mer på tvers.
Når man trener helhet på lagstreninger har den individuelle treneren ansvar for den enkelte
spiller i sin rolle. Dette gjelder også i kamper der han følger opp enkeltspilleren i sin rolle.
Dersom enkeltspilleren ikke jobber med utviklingsmålene sine er det den individuelle
treneren som skal ta tak i dette» (Nilsen 2013, Intervju 15. november).

47

Jann Rindsem
Det hele er satt i system og man kvalitet sikrer mye ved at det er klare kommandolinjer med
tanke på hvem det er som har det overordnende ansvaret. Samtidig bygger det meste på en
tett dialog mellom de ulike trenerne for å optimalisere treningshverdagen for utøveren. I
FCK har man også et datasystem der treneren plotter inn treningsøkta. På denne måten kan
man også gå tilbake i tid for å kryssjekke om man faktisk har kommet gjennom det man skal.
Det er åpenbart at de ressursene man har putta inn i utviklingsarbeidet har gjort noe med
kvaliteten. Ikke bare organisatorisk og strukturelt, men også knytta til kvalitet på de som
jobber. Når det legges så mye ressurser inn i systemet sier det seg selv at man også kan velge
på en høyere hylle når det kommer til ansettelser. Flere vil jobbe i klubben og det er ikke
bare sportslige utfordringer som er triggeren, men også det at man kan jobbe i et faglig
sterkt miljø, og samtidig leve av det.
«Det er nok mange som vil ha den jobben jeg har i FCK. Det er attraktivt å være trener i
denne klubben og det er en fin utviklingsarena også for treneren. Jeg begynte som
individuell trener på U19 før jeg etter hvert ble hovedtrener da Brian rykket opp som
Assistent på A-laget»( Grahn 2013, intervju 5.sept).
Det som er litt ekstra interessant i FCK er kanskje graden av selvrekruttering. Flere trenere er
som sagt utdanna i eget system og det kan virke som dette er en gjennomtenkt plan for å
teste ut kommende trenere før de ansettes. Man starter som regel som « trainee», eller går i
«mesterlære» som Brian Riemer kalte det før man eventuelt stiger i gradene.
Når det gjelder kartlegging av fremtidige spillere har man en rekke speidere som jobber for
klubben. Særlig inn mot det første elitelaget, FCK U14 er det mye speidervirksomhet. Grahn
hevdet klubben hadde ansatt 1. sjefsspeider som hadde ansvaret for 9 speidere som
hovedsakelig jobbet inn mot U14 og ned. Og det var 2 speidere som jobbet på U17-19 og en
speider som jobbet for A-laget. Totalt 13 speidere som jobbet for klubben. Fram til 14 år er
det imidlertid KB som drifter lagene, men det er i FCK sin interesse at man får de største
talentene så tidlig som mulig. Grahn trodde at utviklingen etter hvert ville gå i retning at KB
48

lagene etter hvert ville bli hetende FCK. Slik det var i dag var det i praksis slik at de fleste
forbandt KB til FCK og etterspørselen etter å spille for klubben var enormt stor. Det er
ventelister for å komme inn på de ulike lagene og det er bare banekapasitet som hindrer
klubben fra å ha enda flere spillere på de ulike lagene. Det er lett å tenke seg at mange søker
seg til KB fordi man ser på klubben som ensbetydende med FCK. Dette er noe som også ble
bekreftet både av Toft og Grahn. Det å spille for FCK ble ansett som stort og flere søkte seg
til samarbeidsklubben i ung alder.
De ressursene som er puttet inn i talentsatsinga er en uomtvistelig faktor som har spilt inn
når det kommer til kvalitet og attraktivitet for spilleren. Det er likevel flere faktorer som
spiller inn i helhetsbildet, men det ene følger som oftest det andre. Med en god organisasjon
som er planbasert og som har ressurser vil man oftest lokke til seg gode trenere. Har man
gode trenere speiler det treningshverdagen for utøveren, og med kvalitet der vil spilleren ha
forutsetninger for å utvikle seg. Det som er sikkert er at flere unge spillere har tatt steget inn
i A gruppa, særlig etter man satte utviklingsarbeidet i system og satte fokus på det (da SE ble
starta opp i 2009). Utgangspunktet og historien til de spillerne som har nådd opp har vært
ulik, men noen fellesnevnere vil man kunne finne igjen til alle. Jeg har i oppgaven funnet det
interessant å se på et par av disse spillerne for å finne ut hva som er felles, og hvilken rolle
FCK som utviklingsklubb har spilt i deres vei til gjennombrudd.
Det er alltid litt farlig å komme med for bombastiske slutninger ut fra enkeltcaser, men det
de forteller av egenerfaringer vil være relevant for helheten i oppgaven. Den første spilleren
jeg intervjuet har ikke bare lyktes som fotballspiller, men han er også det vi tradisjonelt
kaller en kulturbærer gjennom sine mange år i klubben. Det er interessant å se på hva dette
innebærer for klubben og utviklingsarbeidet. I dagens toppfotball er det «dessverre» slik at
mange klubbers A-lag er satt sammen av spillere som har flakset fra klubb til klubb, og den
tradisjonelle klubblojaliteten eksisterer ikke slik den gjorde tidligere. Når det er sagt så er det
også i mange tilfeller veldig bra at spillere skifter klubb. Slik verden er i dag er tilbudet til de

49

som vil utvikle seg til å bli gode fotballspillere blitt vesentlig bedre, og flere unge spillere er
tvunget til å skifte beite for å komme til et utviklingsmiljø som er bra nok. Sånn sett kan man
hevde at den tiltagende satsinga på utviklingsarbeid også har vært en spore til ekstreme
sprik i tilrettelegginga for de man anser som de «beste».

50

Jann Rindsem

12.0 Kulturbæreren
Det er alltid interessant å se på ulike caser som har lyktes. Vi har nok i enkelte
sammenhenger en tendens til å tro at nøkkelen til å lage toppspillere ligger i x-antall kroner
som spyttes inn i spillerutviklinga. Penger, flotte anlegg og dyre trenere er ikke alltid det som
er forutsetningen for å lykkes som fotballspiller. I bunn og grunn er det individet selv som må
legge nok trening og «ofring» i potten for å lykkes. Som Nils Arne Eggen sier det:
«Vi trenere tar alt for mye av ansvaret fra spilleren. Etter hvert lærte jeg meg at alt læres
best på feltet- learning by doing- i stedet for lange spillemøter» (Ullseth 2011, Det viktigste
av alt er utvikling, s 56).
Vi kan legge ting til rette for utvikling, men til syvende og sist er det enkeltspilleren selv som
må ta det individuelle ansvaret for å nå de målene han setter seg. Jeg har som en del av
studiet sett på to «caser», Thomas Delaney og Danny Amakwaa fra FCK som har lyktes med
å ta steget fra ungdomsfotball til A-laget. Dette er to spillere som har litt ulike utgangspunkt
og deres historier var interessante å høre på, og de vil være en viktig brikke i det store bildet
jeg har av FCK som utviklingsklubb.
Thomas Joseph Delaney (født 3.september 1991) er en spiller som har spilt i København
hele sitt liv, og som et ledd i oppgaven fikk jeg gleden av å intervjue han under ett av mine
besøk i klubben. For meg var det veldig naturlig å prate med Delaney da han både har gått
gradene i FCK samt definert sine egne kvaliteter på et meget høyt nivå.

51

«Jeg startet i KB som treåring og har gått gradene i klubben. Jeg fikk Brian som trener da det
hele ble mer profesjonalisert gjennom School of Excellence» (Delaney 2013, intervju 5.
september).

Thomas J. Delaney og Jann Rindsem

52

Allerede i 2008 debuterte han for FCK i en Cupkamp. Året etter ble han tatt opp i A-troppen
permanent og ble kåret til årets U19 spiller i Danmark. Samme året fikk han sin debut i
superligaen mot Sønderjyske da han erstattet Atiba Hutchinson. Tross sin korte periode i A
troppen har han allerede rukket å nå 100 kamper for FCK i en alder av 22 år. Det har blitt
flere aldersbestemte landskamper for Delaney, og det hele kulminerte høsten 2013 da han
ble tatt ut til Morten Olsen sin A-landslagstropp.
Gjennom sin reflekterte inngang redegjorde han veldig nøye for hva som hadde vært viktig
på sin vei fram til et nasjonalt gjennombrudd. Delaney vokste opp bare et steinkast fra
idrettsanlegget til KB, og allerede som 3 åring startet han sin «fotballkarriere» i nevnte
klubb. Som mange andre spillere hadde han en aktiv far som fulgte han opp i barne og
ungdomsårene både som «pappa» og «trener». Gjennom spilleglede, gode trenere og
impulser utviklet han seg gradvis til å bli den spilleren han er i dag. På seniornivå startet det
hele «litt tilfeldig» da han noen dager før en av A-lagets treningsleire fikk forespørsel om å
være med. I forlengelsen av denne uka ble det i tillegg en del skader på laget som ga han
mange muligheter til å vise seg fram. Igjen, viktig å ha en trener som har trua på han, men
også det å ha litt flaks og være på rett plass til rett tid. Han fikk i starten trene to ganger i
uka gjennom en hospiteringsordning.
«Thomas fikk i begynnelsen være med A-laget to ganger i uka. Resten trente han med Ulaget. På den måten fikk Ståle erfare hvor god Thomas var. Introduksjonen var at han fikk lov
til å vise seg fram. Men fra der var det ene og alene førstelagstreneren som bestemte om
han skulle tas opp permanent» (Riemer 2013, intervju 5.nov).
Dette underbygger selvsagt variabelen hovedtrenerens rolle og vilje til å slippe til yngre
talenter. Gradvis tillit, og riktige valg på tid og vei, spilte en avgjørende rolle i følge Delaney.
Selv sier han at det for en ung ambisiøs 17. åring alltid var det største ønsket om å sitte på

53

Jann Rindsem
benken til superligalaget i Parken i stedet for å spille U19 eller 2 divisjonskamp for 2.laget. At
han da noen ganger ble styrt vekk fra A-laget medførte at han fikk en trang til å være best på
disse arenaene. Her er vi kanskje ved et veiskille mellom de beste og de nest beste. De beste
er opptatt av egen utvikling og maksimal inngang til det å bli best. Allerede dengang viste
Delaney en profesjonell og dedikert holdning til å bli den spilleren han er i dag.
Det var i denne perioden i 2008 at Brian Riemer ble hentet inn til FCK som U19 trener, fra
jobben som hovedtrener i Hvidovre IF. At nevnte Riemer må ha sin del av æren for at
Delaney fikk både sjansen og riktige impulser er uomtvistelig. Det var i denne fasen at også
strukturen i FCK hadde blitt bedre gjennom SE. Riemer hevdet at tida da trenere nedover i
systemet ville ha best mulig lag var over. Nå var det ene og alene spillerutvikling som skulle
stå i fokus.

Brian Riemer og Jann Rindsem

54

Kontinuitet i arbeidet og den røde tråden fra spillerutvikling og opp til A-laget skulle også bli
bedre i 2012 da Brian Riemer ble assistenttrener under belgieren Ariel Jacobs. Dette ble en
dobbel gevinst for de unge, da man nå fikk en trener som hadde totaloversikt over de unges
kvaliteter. Som Grahn hevdet da jeg prata med han så er Brian en trener som virkelig
brenner for at de unge skal lykkes. Under Riemer har i tillegg til Delaney også Christoffer
Remmer og ikke minst Andreas Cornelius slått igjennom på A-lagsnivå. Årsaksforklaringer til
at disse har fått sine gjennombrudd har en del fellestrekk, men også en del ulikheter. Som
Riemer hevdet så er det ulike situasjoner og prosesser som spiller inn, hvorvidt en spiller slår
gjennom eller ikke. Noen trenger lengre tid enn andre for å blomstre, mens for andre kan
gjennombruddet komme ut av det intet. For Andreas Cornelius, som den gang var bak
eksempelvis Danny Amakwaa så fikk han sjansen fordi flere spisser var skadete. Han fikk
umiddelbart suksess og ble en «hit» med en gang. Han ble den femte tenåringen som lagde
10 mål i superligaen, før han ble solgt til walisiske Cardiff City for ca. 70 millioner kroner. En
annen som har brukt noe lengre tid enn Cornelius til å slå gjennom er Danny Amakwaa. Jeg
fikk mulighet til å intervjue Amakwaa under mitt siste besøk i FCK, og det vil være
interessant å sammenligne hans vei med Delaynes vei til gjennombrudd da deres vei til Akontrakt har vært litt forskjellig.

55

Jann Rindsem

Talentet Danny Kwasi Amankwaa
Danny Kwasi Amankwaa (født 30.januar 1994) spilte i sine yngre år i naboklubben til FCK,
Brønshøy Boldklubb. Til FCK kom han da han var 14 år gammel og spilte de første årene i SE.
Amankwaa har etter rapportene å dømme alltid vært ett enormt fotball talent. Det som for
mange er utfordringen er å ta det videre fra barnefotball og over til seniorfotball. For Danny
har det stort sett bare godt en vei. Da han kom til klubben spilte han sammen med en av de
beste årgangene i FCK sin historie med Andreas Cornelis, Matthias Remmer med flere. Fra
Wikipedia kan man lese dette om Amakwaa:

««Danny Amankwaa blev hentet til FCK fra Brønshøj Boldklub, hvor han blev
tilknyttet FCKs U19-hold. I efterårssæsonen 2012 blev han udtaget til klubbens
førsteholdstrup. Amankwaa debuterede for FCKs førstehold den 26. september 2012
i en pokalkamp i DBU Pokalen mod FC Fredericia, hvor han blev skiftet ind efter 62
minutter. Debut i Superligaen fandt sted måneden efter. Første mål for FCKs
førstehold blev scoret i en pokalkamp mod SønderjyskE den 1. november 2012, hvor
Amankwaa debuterede i startopstillingen. I sommerpausen blev Amankwaa
indlemmet i FCK's førsteholdstrup.» (Wikipedia, Danny Amankwaa).

Under mitt siste besøk i FCK fikk jeg satt av rikelig med tid for et intervju med han etter Alagets trening denne fredagen. Amakwaa hevdet i likhet med Delaney en enorm dedikasjon
til fotball og han trente ikke ut fra noen plan da han var yngre. Allerede som femåring startet
han med organisert fotball i barndomsklubben Brønshøy. Alt gikk med til lek med ballen og

56

Jann Rindsem
spill på løkka med sine kompiser i Brønshøy. Etter hvert som han ble eldre var det et naturlig
valg for Danny å skifte klubb, og FCK var et naturlig valg for en ung ambisiøs spiller fra
Brønshøy (Spillere fra Brønshøy går visstnok ikke til Brøndby). Han ble tatt opp i FCK U14 og
gikk samtidig på Johanneskolen. Ting ble systematisert mer og han fikk veiledning og
oppfølging på hva han burde prioritere i treningsarbeidet. Nå ble ting mye mer
profesjonalisert.
«Det kom flere trenere, ting ble mye mer profesjonalisert og man trente enda mer ut fra
spesifikke ting.» (Amankwaa 2013, intervju 15 nov).
Etter gode prestasjoner i den første fasen stoppet det litt opp da han spilte U19 fotball.
Michael Nilsen hevder Amankwaa på mange måter var litt ferdig med juniorfotball, og
mange synes han underpresterte så mye at han ikke fortjente å bli tatt opp til A-treninger.
Nilsen kom inn på et viktig aspekt i spillerutviklingen da jeg prata med han under mitt siste
besøk. Betydningen av å lese individet, se hva som trengs av påfyll og behandle folk ulikt
fordi individer er forskjellige. Etter en del interne runder fikk han etter hvert prøve seg på Alaget og det skulle ikke gå lange tiden før han etablerte seg i førstelagstroppen. Å flytte han
opp til A-laget var med andre ord riktig og den formelen som SE bruker 25-50-25 viste på
mange måter at Amakwaa kanskje var på den første 25% i sin daglige treningshverdag.
Amankwaa har hele tiden blitt ansett som et stort talent, og han har spilt på de danske
landslagene helt fra han var 16 år og vært en av de beste spillerne der. I dag er han en del
av Danmarks U21 tropp og ses på som et av de største talentene i Danmark. Under mitt
intervju med han så jeg en sympatisk gutt som hadde klare mål for framtida. Han er i
skrivende stund ikke helt etablert i FCK startelver, men han har fått mange innhopp og fått
mye spilletid. Hans klare målsetning var å spille seg til fast plass på A-laget. Da jeg spurte
han hva som hadde spilt inn som de viktigste årsakene til at han har vært så god nevnte
Amakwaa trenerens rolle og dedikasjon til spillet.

«At treneren har tror på meg og har tillit betyr mye for min utvikling som fotballspiller. Jeg har
alltid hatt en enorm interesse for fotball og synes det er gøy å spille fotball. At vi fikk Brian
57

Riemer gjorde inngangen min enklere. Riemer kommuniserer mye med meg og viser meg
tillit. For meg er Brian den viktigste treneren jeg har hatt i overgangen fra U19 til seniorfotball.
Ellers vil jeg nevne Mogens Rasmussen som hadde meg på U15. Han var veldig dyktig og
hjalp meg masse. Jeg vil si han var god fordi han pratet veldig mye med meg i tillegg til å
være faglig dyktig . Jeg vil generelt si jeg har utviklet meg enormt mye i København og fått
mye tilrettelagt hjelp både teknisk og taktisk. Det er laget en egen utviklingsplan for meg som
jeg følger. Jeg har fått utviklet meg på mange ulike arenaer og det har vært et bra
utviklingsløp for meg. Mine styrker for meg er evnen til å trene mye og lære. Jeg trente
enormt mye på egenhånd da jeg var ung. I Brønshøy trente vi bare to ganger pluss kamp
men jeg drev med egentrening daglig. Dette har bidratt mye til at jeg har blitt så god som jeg
er i dag.
Mitt mål er i første omgang å slå igjennom i FCK og senere ta steget ut i utlandet. Jeg har
spilt alle landskampene fra U16 og er nå på U21 landslaget. De er på oppdrag nå, men jeg
er ikke med fordi jeg har karantene. » (Amankwaa 2013, intervju 15 nov.).

Mye av det som Delaney påpekte fikk jeg med andre ord bekreftet gjennom Amankwaa.
Begge spillerne opplever FCK som en helprofesjonell klubb med en stor grad av
tilrettelegging. Klubben har folk som er opptatt av dialog og kommunikasjon, og begge føler
at de har blitt veldig bra fulgt opp i klubben. Ut fra det de sier ble ting mye mer
profesjonalisert da SE ble stiftet, og den røde tråden på innhold og kontinuitet har vært veldig
viktige faktorer for at de har tatt steget opp på A-laget til FCK. Det ble mye mer fokus på
enkeltindividet etter at SE ble opprettet. Betydningen av en trener som har trua på deg
betones også veldig sterkt av begge to. Her kommer variabelen betydningsfulle personer inn,
og når disse jobber ut fra et mandat som i tillegg har en målsetting om å produsere A-spillere
får den effekten de har ekstra stor tyngde og viktighet.

58

Danny Kwasi Amakwaa
Fotograf: Jann Rindsem

59

Konklusjon

Det har vært veldig interessant å se hvordan en klubb som FCK drives både administrativt og
sportslig. Jeg har søkt svar på mange underproblemstilliger på veien til en mest mulig helhetlig
oppfatning av hva som er nøkkelen for at FCK har lykkes med utviklingsarbeidet. Det er alltid flere
årsaksforklaringer når man skal si noe om hvorvidt en klubb lykkes eller ikke, og for min del har jeg
søkt svar på flere aspekter for å komme til en mest mulig riktig konklusjon. Mye av det jeg summerer
opp her har jeg allerede touchet inn på tidligere, men for å konkludere føler jeg det er viktig å gi en
oppsummerende redegjørelse.
FCK er uten tvil en klubb som prioriterer spillerutvikling , og de harde fakta på antall spillere som har
tatt steget siden SE ble dannet er et objektivt faktum. Hva som har vært årsakene til denne
«suksessen» kan selvsagt alltid diskuteres, men en god del av det jeg har presentert i denne
oppgaven vil kunne rettferdiggjøre og være årsaksforklaringende til at FCK har et så bra
utviklingsmiljø . Det er mange av variablene som jeg har sett på som forklarer mye av årsakene til at
spillere har utviklet seg og tatt steget opp til A-laget.
En tett og inkluderende kultur der begge avdelingene jobber på samme område satte for meg en
definitiv standard for problemstillinga. Her var det uten tvil en kultur som bygde på gjensidig respekt,
og A-lagets apparat var oppriktig involvert og interessert i det som skjedde i U-avdelingen. Jeg skal
ikke gjenta det jeg tidligere har skrevet, men den dialogen som skjedde både uformelt og formelt må
ses på som selve grunnmuren i utviklingsarbeidet. Uten denne dialogen og samarbeidet ville ingen
kunne fått sjansen, samme hvor god man var. I denne konteksten kommer også viktigheten av
personer inn. Det har fra 2009 og opprettelsen av SE vært sentrale personer som har brent for
spillerutvikling. SE ble også dannet som en følge av at FCK som klubb ønsket å få frem flere
egenproduserte spillere. At man ansatte Michael Nilsen som Manager for SE forteller mye. En
kulturperson med over 280 kamper for FCK ble han som skulle fronte utviklingsarbeidet. Hans
60

innflytelse og rolle i FCK spiller en kjempestor rolle i mine øyne. Gjennom mine besøk fikk jeg
observere Nilsens rolle i klubben og det var åpenlyst at han hadde en viktig funksjon i FCK systemet. I
tillegg må også assistenten på A-laget Brian Riemer nevnes. Han var som sagt U19 trener før han ble
assistent og var den treneren som på mange måter har fått mye av æren for at spillere som Remmer,
Amakwaa og Cornelius har slått gjennom. Som Nilsen også uttalte så var det en trener som så
nedover i systemet. A-trenerne er alltid resultatorienterte, men det hersker ingen tvil om at
klubbens filosofi om å få opp egenproduserte spillere var noe som også Solbakken og før han Ariel
Jacobs var opptatte av. Det var også under disse to at mitt første intervjuobjekt Thomas Delaney fikk
sitt gjennombrudd.
En annen ting som forenkler overgangen for de beste U-spillerne er klubbens helhetlige filosofi rundt
spillestil og metodikk. Rekruttlaget trener som sagt tilnærmet likt A-laget og de som kommer på
hospitering er vant til treningsmetodikken til A-laget. Grahn som trener U19 uttalte også det tette
samarbeidet med A-laget og hadde kontinuerlig kontakt med Riemer . Linja nedover på U14, 15 og 17
var også tydelig og de arbeidskravene som A-laget krevde lå i bunn for det som ble gjort på disse
lagene. Ting var ikke tilfeldig, men bar preg av en stor grad av systematikk på innhold. Undertegnede
fikk også tilgang til mye av det innerste av plandokumenter som bekrefter dette. Nilsen uttalte også
gjentatte ganger viktigheten av den røde tråden og brua mellom gruppene. Det var ingen trener som
isloert sett kunne finne opp nye øvelser og bare bruke disse i egen praksis. Alt skulle passe med den
spillestilen som A-laget hadde, og man skulle trene metodisk og systematisk ut fra den filosofien som
klubben hadde. Mio hevdet at mens U19 trente tilnærmet A-laget var det en mer light modell for de
yngre FCK lagene.

Jeg berørte også viktigheten av en helprofesjonell tilnærming til alt som ble gjort. FCK har et apparat
som tilrettelegger for optimal utvikling gjennom SE. Den modellen jeg skisserte viser med tydelighet
at det er en utviklingsbasert klubb som innehar mye kompetanse og som legger mye ressurser i
potten for å produsere egne spillere. Mye av det gamle tankegodset som man jobber ut fra i SE
finner man også igjen i de klubbene som fusjonerte til FCK i 1992. KB sin rolle har i dette bildet vært
veldig viktig, og ettersom de holder til på samme område som FCK har klubben blitt
rekruteringsarena nummer 1 inn til de første FCK lagene. Det er skapt en kultur som har kvalitet som
stikkord fra første stund og KB sin inngang og tilnærming til SE har stadig blitt bedre. De førende
61

sportsplanene gjennomføres i praksis og tilgangen av spillere som vil til KB er enorm. Selv om det er
100 spillere i hver årsklasse er det lange ventelister om å få spille der.
Alle de punktene jeg har presentert i denne oppgaven viser med tydelighet at ting ikke er tilfeldig,
men snarere et produkt av en systematisk satsing rundt utviklingsarbeidet. Det er ikke kun snakk om
å pøse millioner av kroner inn i et system, men også at det er en kultur som bygger på tradisjoner og
kompetanse som man har videreforedla gjennom SE. Viktige personer ser nedover i systemet for å
rekruttere fra egen avdeling, og flere spillere har som Nilsen påpekte vist at dette er mulig.
Kulturbærere som Delaney og Kvist har banet vei for andre som med egne øyne ser at det er mulig å
gå gradene i egen klubb, og at man faktisk blir satset på og fulgt opp som spiller. Å satse på
egenutviklede spillere er ikke bare løst snakk, men viser seg gjennom fakta og realiteter. Den veien
som FCK har påbegynt tror jeg i likhet med Nilsen vil eskalere i årene fremover. I 2020 er målet å ha
størstedelen av A -lagets spillere fra egen SE. Av en tropp på ca 25 spillere skal halvparten være fra
SE. Så gjenstår det bare å se om dette målet nås.

62

Epilog

Vi er nå inne i julefeiringa og jeg tar fatt på min oppsummering av denne oppgaven, ca en
måned før den skal leveres inn. For tiden er jeg på besøk til mine foreldre i Verdal der hele
min lidenskap for fotball startet for mitt vedkommende. Det var her jeg vokste opp med
ballen, vennene og fotballkulturen. Mye av det gamle lever fremdeles i Verdal og mimringa
rundt bordet gikk høyt for seg den 3.juledag da gutta var samlet til gamletreneren i Verdal,
Nils Austad. Han representerer selve kultursjela i Verdal gjennom sin bestefar, far , bror og
seg selv som har spilt sentrale roller for fotballen i bygda. Nevnte Austad trente også A-laget
på midten av 2000-tallet da laget var i 2 .divisjon og var en kvalikk unna opprykk til
Adecoligaen. Siden den gang har laget gått ned i 3 divisjon, men har i god gammel verdalsk
tradisjon et oppriktig ønske om å rykke opp. Det er mye kompetanse i Verdal både formell
og uformell. Trond Viggo Toresen, x-Verdal, Byåsen, Pors, Notodden og Odd er for tiden
hovedtrener på A-laget , og nevnte Austad tok i 2010 sin Uefa A lisens . Det var her jeg
vokste opp og skapte meg selv som person både fotballfaglig og sosialt.
Mange hevder det er viktig å komme i gang med skrivinga da tida fra praksisuka i juni til
deadline i februar går raskt. For min del var dette en uproblematisk prosess da jeg følte en
stor indre drive til å suge til meg mer læring. Hele studiet har vært en intensiv
læringsprosess fra dag 1, og jeg har tilegnet meg mye intensiv kunnskap gjennom det halve
året som har gått. Det har vært sentrale aktører som har gitt meg ekstremt mye
fagkompetanse i løpet av studiet, men også personer som har hatt trua på meg, og som ga
meg muligheten til å komme inn på Uefa-A kurset. I denne konteksten må også Mjøndalen

63

Fotball nevnes, da jeg har utviklet meg mye der de siste tre årene og fikk sånn sett
muligheten til å bli vurdert da A-kursets opptak skulle gjøres for 2013.
Læringa under praksisuka i Porsgrunn var givende, her kom jeg på en fantastisk
arbeidsgruppe sammen med Sindre Eid, Thomas S.Hansen, Bengte Sæternes og Peter
Engelbrektsson som var veileder. Jeg følte jeg fikk enormt mye i løpet av denne uka og fikk
også gitt en del tilbake. Vi jobbet som et skikkelig team der målet hele tida var å skape gode
prestasjoner til den av oss som var i aksjon på feltet. Vi spara under øktene og satt til de
sene nattetimer og diskuterte fotball og morgendagens økt. Uka var utrolig givende og jeg
fikk i tillegg til reint fotballfaglig påfyll dannet vennskap med folk jeg tidligere ikke kjente.
Bak fra venstre Thomas Steen Hansen, Peter Engelbrektsson (veildeder), Jann Rindsem
Ned fra venstre Bengt Sæternes og Sindre Eid.

64

Under denne uka fikk jeg samtidig bekreftet for meg selv at jeg innehar endel kompetanse
på feltet etter de tilbakemeldingene jeg fikk. Undertegnede må med hånden på hjertet
innrømme at det var viktig for meg å få en ærlig og helhetlig tilbakemelding på egen
«standing» som trener på feltet, og når det ble såpass bra ga deg meg mye selvtillit og
motivasjon til å ta tak på den teoretiske delen av kurset.
Valget på temaet «spillerutvikling» bestemte jeg meg for tidlig da jeg jobber med dette i
Mjøndalen. Arbeidet startet etter hvert med å finne ett case som kunne gi meg påfyll til mitt
arbeid i egen klubb, og jeg søkte tidlig på caser som lå utenfor nærområdet. Da jeg fikk
muligheten til å besøke F.C København fordi en lokal person hadde kontakter inn til klubben
ble valget enkelt. Jeg har vært heldig som har fått en så god inngang til en så stor klubb og
jeg kunne takket mange på veien for den, men lista hadde blitt for lang om jeg skulle nevnt
alle ved navn.
Jeg mener selv jeg har en ydmyk inngang til læring og føler jeg har mye å ta tak i og suge til
meg av teoretisk karakter. Studiet har uten tvil gitt meg mye inspirasjon og kunnskap som
jeg vil kunne nyttiggjøre meg i min jobb som sportslig leder i Mjøndalen, og framtidige
klubber (om det engang blir aktuelt). Samtidig er det heldigvis mye av tankegodset i FCK som
jeg kjenner igjen i egen klubb, selv om mye er nytt. Jeg hadde ingen intensjon om å studere
FCK for å kopiere det de driver med, men tanken har hele tiden vært å finne referanser og
måter å gjøre ting på som kunne linkes til den kulturelle identiteten vi har i egen klubb.
Skalaen blir likevel mye forskjellig på ressurser, men samtidig var det flott å se at
folkeligheten og aspekter som sosialt ansvar og kommunikasjon var mye likt det jeg setter
som ekstremt viktig i egen klubb.
Mottagelsen i klubben har vært veldig god og jeg har fått tilgang til det meste av litteratur og
teoretisk kunnskap som FCK bygger sin klubbdrift på. Det som likevel har vært mest
interessant har vært det som kanskje er rota i FCK kulturen, daglig og uformell
kommunikasjon i et dynamisk og godt miljø. Det er mennesker som bryr seg, som oppfører
seg, som er folkelige og som har kunnskap om det de holder på med. Jo mer jeg har arbeidet
65

med fotball og mennesker, dess viktigere har det sosiale og pedagogiske aspektet ved
trenergjerningen blitt. Det hjelper ikke å være en fag «idiot» dersom man ikke klarer å
kommunisere ordentlig med de man skal utvikle. At en så stor klubb som FCK har så åpne
kanaler mellom leddene var derfor noe som både gledet og overrasket meg litt.
Jeg håper dere synes oppgaven har vært interessant å lese og at jeg har fått fram poengene
mine klart nok. Det har vært en blanding mellom noe synsing ut fra observasjoner, og noe
som er faktabasert. Ut fra et fotballtrenerperspektiv er vel også det på mange måter
hverdagen for en trener. Fotball er ikke matematikk og vil heller aldri bli det, og det jeg har
konkludert med kan sikkert diskuteres gjennom flere briller.
Når jeg nå den 4.juledag 2013 sitter og skriver ferdig de siste linjene på oppgaven, gjør jeg
det der det hele startet for mitt vedkommende, i Verdal.

66

Litteraturliste
Riemer, Brian

(2013). Intervju 5.september.

Nielsen, Michael (2013). Intervju 5.september.
Toft, Kim

(2013). Intervju 5 og 6 september

Delaney, Thomas (2013). Intervju 5. september.
Nielsen, Michael (2013). Intervju 14. november.
Nielsen, Michael (2014). Mailkorrespondanse 15 januar.
Nielsen, Michael (2014). Telefonintervju 16 januar.
Grahn, Morten

(2013). Intervju 15.november.

Amankwaa, Danny (2013). Intervju 15.november.
Dansk Boldspill- Union. Aldersrelatert træning 1
Dansk Boldspill- Union. Aldersrelatert træning 2
Dansk Boldspill- Union. Børnetræning.
Dansk Boldspill- Union. Talentmanual
Ulseth, Otto. Det viktigste av alt er læring. Aschehough 2010.
KB Mikrofodbold U4-U9
KB Børnefodbold U10-U13
67

KB Ungdomsfodbold U15-19
Wikipedia.com

68

