UEFA – A lisens.

Tore Fredlund

Læringsmiljø i fotball

Skriftlig oppgave UEFA-A lisens
våren 2012

Tore Fredlund
1

UEFA – A lisens.

Tore Fredlund

Forord
Høsten 2010 sa jeg ja til å trene Byåsen Toppfotball sitt A-lag for herrer. Svaret satt langt
inne. Først sa jeg også nei. Etter et opphold på tre sesonger trodde jeg at jeg var ferdig med å
trene fotballag. Dette hang sammen med min familiære situasjon og ikke min motivasjon.
Men etter gode runder med meg selv og de på hjemmebane sa jeg ja. Det finnes få
utfordringer som krever så mye, og gir så mye som å trene et fotballag.
En hektisk planleggingsfase ventet, ikke mindre komplisert av en tur på føden 1.desember.
Etter en tre år lang pause måtte jeg finne et utgangspunkt for hva jeg skulle legge vekt på i
arbeidet med å bygge et lag. Mange spørsmål meldte seg. Var det jeg hadde stått for som
trener før godt nok? Hvilket spillesystem skulle jeg velge? Hvordan ønsket jeg å lede
gruppen? Hvordan skulle jeg få formidle mine tanker på feltet? I hvilken grad skulle jeg
involvere spillerne i det vi skulle gjøre? Hvordan skulle jeg utforme treningsregimet gjennom
vinteren og forsesongen? Hva skulle jeg legge vekt på i komponeringen av stallen?
Det siste spørsmålet løste seg i stor grad selv, da klubben hadde berget nedrykk med et
nødskrik, ikke akkurat framstod som attraktiv i det lokale spillermarkedet og fikk en stall
bestående av trofaste spillere, unge egne og noen få nye, eksterne spillere man mer eller
mindre visste hva stod for.
Jeg hadde gitt klubben beskjed om at jeg begynte på feltet 1.januar på grunn av barsel, og
måtte dermed bruke ledig tid på samtaler, lese meg opp på aktuell litteratur, hektiske samtaler
med støtteapparatet og prøve være klar for det som ventet.
Resultatmessig ble det en hyggelig sesong, med 3.plass på tabellen. En kort periode var vi
involvert i kamp om opprykk, vel så mye på grunn av jevn og rotete avdeling som egen
stabilitet. Vi fikk også oppleve et cupeventyr med seier borte mot Ham-Kam, og var femti
sekunder unna å slå ut Rosenborg i 3.runde NM.
Likevel sitter jeg igjen med den refleksjonen at min innsats gjennom denne sesongen langt fra
har vært god nok. Tidlig i ”comebacket” kjente jeg at mye av det jeg hadde stått for før ikke
lenger holdt mål. Spesielt gjaldt det den taktiske utviklingen i spillet, samt innholdet i
treningshverdagen. Dermed ”stod jeg igjen med” og måtte støtte meg til ”godføttene” mine.
Som trener har jeg alltid vurdert mine beste egenskaper til å være evnen til å skape et godt
miljø, lede laget i kamp og evnen til å se i hvilke roller enkeltspillere vil lykkes best. Disse
2

UEFA – A lisens.

Tore Fredlund

faktorene har nok vært hovedårsak til at sesongen ble så bra som den ble også. Likevel
kjenner jeg et stort behov for å systematisere helhetstenkningen min rundt det å trene et
fotballag. For dermed bedre å lykkes med kjernen i treneroppgaven når du driver i
breddefotballen, som 2.divisjon i Trondheim er; Skape best mulig læring og utvikling hos
enkeltspillere, og i tillegg bygge en klubbkultur som fokuserer på læring og utvikling. En
profil i hvordan man skal arbeide de neste årene. Jeg ønsker rett og slett å bli en bedre trener.

Jubel etter at Byåsen går opp til 2-1 mot Rosenborg i NM.

3

UEFA – A lisens.

Tore Fredlund

Innholdsfortegnelse.
Forord .................................................................................................................................................................. 2
Innholdsfortegnelse........................................................................................................................................ 4
Sammendrag...................................................................................................................................................... 5
1 Om oppgaven ................................................................................................................................................. 6
1.1 Begrunnelse for valg av tema. ........................................................................................................ 6
1.2 Problemstilling – Underproblemstillinger. ............................................................................... 6
1.3 Oppgavens oppbygging: .................................................................................................................... 7
1.4 Metode ..................................................................................................................................................... 8
2. Teori .............................................................................................................................................................. 10
2.1. Læring. ................................................................................................................................................. 10
2.2. Læring som intensjon og konsekvens. .................................................................................... 10
2.3. Læring som prosess. ....................................................................................................................... 11
2.4. Læringsmiljø...................................................................................................................................... 12
2.5. Om læringsfellesskap ..................................................................................................................... 14
2.6. Visjon og målsetting ....................................................................................................................... 14
2.7. LØFT som veiledningsmetode .................................................................................................... 18
3 Mine egne erfaringer med å skape læringsmiljø i fotballag. .................................................... 21
3.1 1990-1993. .......................................................................................................................................... 21
3.2 1994-1996. .......................................................................................................................................... 21
3.3 1997-2000. .......................................................................................................................................... 22
3.4 2001 – 2003: Hovedtrener............................................................................................................ 24
3.5 2006-2007: Nardo FK. .................................................................................................................... 26
3.6 2011: Byåsen ...................................................................................................................................... 28
4. Intervjuer .................................................................................................................................................... 30
4.1. Lasse Holanger, spiller junior 1997-2000. 1.divisjon 2001. ........................................... 30
4.2. Per Steinar Olsen. Spiss og midtstopper. Kaptein Nardo FK 2006-2007................... 32
4.3. Geir Kojen. Assistenttrener Nardo FK 2006-2007 ............................................................. 34
4.4. Aleksander Nielsen. Spiller Byåsen Toppfotball 2011. ..................................................... 36
4.5. Jan Ketil Berg. Assistenttrener Byåsen Toppfotball 2011. .............................................. 38
5. Drøfting ........................................................................................................................................................ 41
5.1. Krav. ...................................................................................................................................................... 41
5.2. Faglig utvikling. ................................................................................................................................ 45
5.3. Trening. ............................................................................................................................................... 55
5.4. Trenerens relasjon til utøverne i læringsmiljøet ................................................................ 62
5.5. Medgang og motgang ..................................................................................................................... 69
6. Konklusjon. ................................................................................................................................................. 75
Litteraturliste ................................................................................................................................................. 76

4

UEFA – A lisens.

Tore Fredlund

Sammendrag
I denne oppgaven har jeg skrevet om læringsmiljøet i et fotballag. Problemstillingen har vært:
Hvordan skape et bedre læringsmiljø for Byåsen a-lag herrer? Læringsmiljøet består av både
spillere og trenere, og jeg har i hovedsak skrevet om tre dimensjoner som må tas i betraktning
for å bedre læringsmiljøet. Treneren som leder av, treneren som fagperson, og spillerne som
deltagere i gruppa.
Jeg har belyst temaet gjennom en oppsummering av mine egne erfaringer med å trene lag
gjennom 22 år, snakket med spillere og trenere som har vært sammen med meg i ulike
perioder, min skolebakgrunn og gjennom å bruke relevant teori. Basert på dette drøftet jeg
fem temaer som er sentrale for meg i mitt arbeid med Byåsen a-lag herrer.
1. Å stille krav. Disse kravene baseres på resultatmål, og fokuset på tydelige treningsmål
som skal øke sjansen for å oppnå resultatmålet.
2. Faglig utvikling. Etter en periode på tre år hvor jeg ikke trente lag, gav fjoråret, samt
intervjuene jeg gjorde klare pekepinn på mine styrker som trener, og hva jeg må ha
som egne utviklingsmål for å utvikle meg som trener, og dermed forbedre
læringsmiljøet.
3. Treningene. En tydelig tilbakemelding på og en egenopplevelse av at disse ikke var
gode nok i 2011 ga inspirasjon til å se på prinsipper for gode treninger. Målet er å
forberede spillerne på de kravene de vil møte i forhold til de fire dimensjonene, og den
fotballen vi ønsker å spille.
4. Relasjonen mellom treneren og spillergruppa. Fotball er det som danner grunnlaget
for en relasjon mellom trener og deltagerne i læringsmiljøet. Men en bevissthet om
spillernes arenamodell er vesentlig for at de skal fungere godt både på og utenfor
banen. For å skape utvikling må treneren både være involverende, og den som hele
tiden passer på at aktiviteten er god nok for å skape en utvikling i tråd med kravene i
treningsmålene.
5. Laget i medgang og motgang. En tydelig filosofi, og en tydelig retning for hvordan
klubben skal utvikle seg er viktig å synliggjøre i både medgang og motgang. En
løsningsfokusert tilnærming for å snu motgang hurtig er noe jeg har tro på.
Oppgaven har gitt meg en klar forståelse av hvem jeg er som trener, og hvilke grep jeg må
gjøre for å utvikle Byåsen a-lag herrer til et bedre læringsmiljø i 2012.
5

UEFA – A lisens.

Tore Fredlund

1 Om oppgaven
1.1 Begrunnelse for valg av tema.
Når jeg skal bruke mye tid og krefter på å skrive en oppgave i UEFA-A-sammenheng er det
en ting jeg er opptatt av. Å skrive en oppgave som jeg umiddelbart vil ha stor nytte av i mitt
virke som trener. Jeg lurte en stund på om jeg skulle velge å gå inn i spillestil og se på et felt
innen det og gjøre en kvantitativ analyse og oppgave. Men trender i måten å spille på endrer
seg bestandig. Nå er vi eksempelvis inne i en veldig Barcelona-inspirert tid.
Jeg ønsker derfor å skrive om noe som er mer varig. De ferdigheter en trener må ha for å
skape et godt fotball-lag. Et regime hvor spillere og trener kontinuerlig jobber for å bli bedre,
innenfor en ramme som ikke bare ser på resultater eller kontinuerlig skifter arbeidsmåte og
deltagere basert på kortsiktige hensyn. Målet er å skape en kultur hvor både spillere og trenere
hver dag møtes med målet om å bli litt bedre, jobbe mot et ideal, et mål som ligger felles
forankret hos alle deltagerne. Denne kulturen velger jeg å kalle læringsmiljø. Intensjonen min
er å systematisere det jeg har lært og erfart gjennom 20 år som trener, og 10 år som lærer og
skoleleder. Hensikten med det er å finne mitt ståsted som trener, styrker og svakheter.
Ut ifra dette vil jeg ta tak i noen fokusområder jeg må ta tak i for å bli en bedre trener. Disse
fokusområdene vil jeg drøfte opp imot teori og litteratur som kan gi meg nye impulser. Målet
er en plattform, ny inspirasjon og bevisstgjøring i inngangen til sesongen 2012 i Byåsen
Toppfotball.

1.2 Problemstilling – Underproblemstillinger.
Problemstilling vil være: Hvordan skape et bedre læringsmiljø i Byåsen a-lag herrer?
Min innfallsvinkel vil i denne oppgaven være at det skal være et læringsmiljø hvor både
spillere og trener kontinuerlig lærer. Likevel vil hovedfokus være tradisjonelt, og mest på
hvordan spillerne skal lære mest mulig effektivt.
Underproblemstillinger vil være:
1. Hva må jeg gjøre for å skape et bedre læringsmiljø i laget? I tillegg til fotballfaget, og det
som skjer på feltet, ligger det noen sentrale lederutfordringer i å skape rammene rundt laget
som jeg ønsker å ta tak i.
2. Hva må jeg jobbe med for å utvikle meg til en bedre trener? Når jeg bruker begrepet
læringsmiljø i laget, inkluderer det selvfølgelig meg som trener. Jeg må fortsette å være i

6

UEFA – A lisens.

Tore Fredlund

utvikling som trener dersom læringsmiljøet i BTF skal bli bedre. Her blir det snakk om å
prioritere noen sentrale utviklingsområder for meg selv.
3. Hva kreves av spillerne for å skape et godt læringsmiljø i laget? Uansett lederstil og
fotballfilosofi er treneren avhengig av spillerne for å lykkes. Også når det gjelder å skape
rammen rundt laget og læringsmiljøet.

1.3 Oppgavens oppbygging:
I første del av oppgaven skal jeg ved hjelp av teori skrive om læring og læringsmiljø i
fotballag. Her vil jeg både bruke generell læringsteori, før jeg blir mer spesifikk på læring i
idrett og fotball spesielt.
I del to av oppgaven vil jeg ved hjelp av egenrefleksjon prøve samle noen tråder og
utviklingstrekk fra min egen historie som fotballtrener. Jeg har trent lag gjennom 20 år, og
ønsker se tilbake for å finne hva jeg har lyktes med, og hvor jeg har feilet i arbeidet å skape
læringsmiljø i fotballag.
Deretter vil jeg ved hjelp av dybdeintervju med både spillere og trenere som har vært med
meg i forskjellige perioder supplere med hvordan de opplevde meg som trener, og
læringsmiljøet de var en del av. Disse vil bidra til å gi et mer helhetlig inntrykk av hvordan
det har vært i mine lag.
I drøftingsdelen vil jeg ta tak i konkrete fokusområder som kommer frem både i teori, mine
egne oppsummeringer og intervjuene. Her vil jeg velge noen punkter som kommer frem som
positive, og noen som kommer frem som klare forbedringsområder. Hensikten her er å ta tak
både i hva som kreves av treneren som leder, treneren som fagperson og deltagerne i
læringsmiljøet for en positiv utvikling. I tillegg til den teorien som er presentert i teoridelen
kommer jeg i denne delen av oppgaven til å supplere med eksempler fra diverse
ledelseslitteratur og biografier i denne delen.
I den avsluttende delen av oppgaven kommer jeg til å prøve å samle trådene. I en tradisjonell
akademisk oppgave skal man i en slik avslutningsdel balansere ulike oppfatninger, og prøve
sette ulike teorier opp mot hverandre. Det ønsker ikke jeg i denne oppgaven. Her er jeg på
jakt etter fellesnevnere for god praksis når det gjelder de punktene jeg tar tak i for å skape et
bedre læringsmiljø i Byåsen. Denne delen av oppgaven kommer derfor til å bære preg av mitt

7

UEFA – A lisens.

Tore Fredlund

mål med oppgaven, som er å sette ord på det jeg tror på og står for. En tydelig retning jeg kan
navigere mot i arbeidet med å gjøre Byåsen til et bedre fotballag i 2012.

1.4 Metode
Jeg har valgt metode for denne oppgaven ut ifra det som har vært målet for arbeidet. Nemlig å
systematisere tanker og opplevelser om min egen praksis som trener for å bedre forstå hva jeg
må gjøre for å skape et bedre læringsmiljø i Byåsen. Når man jobber med vitenskapelig
metode har man i utgangspunktet to klare valg. Man kan benytte en kvalitativ eller en
kvantitativ tilnærming.
Kvantitativ forskning har tradisjonelt basert seg om hvor mange, mens kvalitative forskere er
opptatt av hvorfor. På denne måten vektlegger kvantitative metoder utbredelse og antall
gjennom talldata, mens kvalitative metoder uttrykkes i tekst.
Jeg har i min oppgave benyttet en kvalitativ metode. Kvalitative metoder kan gi innsikt i og
informasjon om et fenomen basert på enkeltpersoners erfaring, mens kvantitative metoder kan
si noe om årsak og utstrekning på mer generell basis. Valg av metode blir på denne måten
ikke bare å velge instrument, men et valg av hvilke spørsmål vi skal stille og hvilke svar vi vil
prøve å finne.
I arbeidet mitt har jeg prøvd å belyse min praksis som trener fra ulike perspektiver. Jeg har
gått gjennom min egen karriere og reflektert over min utvikling som trener. Jeg har snakket
med spillere jeg har trent, og trenere jeg har trent lag sammen med.
”Dybdeintervju er et intervju med en person av gangen om et nærmere definert problem. For å
få gode resultater kreves det at intervjueren er flink til å følge opp interessante svar, for
eksempel ved å be respondenten utdype svaret sitt mer utdypende. Intervjueren må også være
flink til å styre samtalen slik at man unngår unødige diskusjoner, og holder seg innenfor
rammene som skal diskuteres. Dette fordi man ønsker respondenten fritt skal kunne snakke
om det aktuelle emnet, uten at intervjuerens forhåndsdefinerte spørsmål skal bli avgjørende
for hva informasjonsinnhentingen gir av resultater”. (Kunnskapssenteret: 2004) Dette var en
arbeidsform som er godt kjent for meg gjennom mitt arbeid som rådgiver for ungdom. I

8

UEFA – A lisens.

Tore Fredlund

teksten har jeg tatt bort mine spørsmål, og i stedet har jeg komprimert de uttalelsene jeg fikk
fra respondentene.

Kvalitativ metode rommer en fleksibilitet, og muliggjør at problemstillingen utvikles
underveis i prosjektet. Dette stemmer også godt om mitt prosjekt. Jeg begynte med å skrive
min egen oppsummering. Etter at jeg hadde gjort intervjuene ble jeg nødt til å prioritere
annerledes enn jeg på forhånd hadde tenkt i hvilke litteraturstudier, og dermed hvilke
innfallsvinkler jeg valgte til drøftingen. Et tredje element i metoden er et teoristudium, hvor
jeg har søkt impulser fra utvalgt litteratur om de temaene jeg skriver om.

9

UEFA – A lisens.

Tore Fredlund

2. Teori
I denne delen av oppgaven skal jeg definere læring og læringsmiljø som begrep. Her vil jeg
først se på begrepet læring, før jeg løfter det fra individuelt nivå, til det som er tema for
oppgaven, nemlig lagets læring og lagets læringsmiljø. Visjons – og målsettingsarbeid vil
også beskrives som en forutsetning for læring. Jeg kommer også til å presentere LØFT –
metoden (løsningsfokusert tilnærming) når det gjelder veiledning.

2.1. Læring.
Da jeg var lærerstudent lærte jeg at læring var ”varig endring av adferd”. Altså at når jeg har
lært meg noe, så vil det jeg har lært være noe jeg kan for all ettertid. Min erfaring som
fotballtrener finner den definisjonen for snever. Det kan godt være den treffer på noen
avgrensede individuelle ferdigheter, men når det gjelder lagets læring vet vi smertelig godt at
ikke alle endringer er varige. Laget kan holde nullen i flere kamper, og man tror at man har
nådd et høyere nivå, før de samme spillerne kommer inn i en periode hvor det lekker som en
sil. En spiss kan score på bestilling, før han senere kommer inn i en måltørke hvor både valg
og posisjonering er annerledes enn når han ”setter alt”. Læring i fotball er med andre ord en
kontinuerlig prosess.
Lars Tore Ronglan trekker frem læring som noe aktivt, som krever innsats av dem som lærer,
både rent fysisk, men også psykisk. ”For Dewey er god læring per definisjon erfaringslæring,
i den forstand at den er knyttet til den enkeltes handling, tenkning og utprøving relatert til
omgivelsene.” (Ronglan:79) For lagets og spillerens læring er evnen til å reflektere over det
som skjer når man lykkes og mislykkes vesentlig for å være i en god utvikling. Det holder
ikke at treneren er motivert for, og planlegger for at spillerne skal lære. De må ville utvikle
seg selv, og de må gjøre det faktiske arbeidet, både fysisk og ikke minst psykisk. Geir Jordet
trakk på UEFA-A kurs i Porsgrunn frem flere undersøkelser som trekker frem spillerens og
lagets evne til selvregulering som noe som skiller ut de som blir best. Med det menes spillere
som hele tiden tenker gjennom hva de må trene på, har konkrete arbeidsmål for trening og
kamp og stadig evaluerer og lærer av egne prestasjoner. De er mentalt aktivt tilstede og får et
bedre eierskap og en større læringseffekt i treningen.

2.2. Læring som intensjon og konsekvens.
Det er viktig å trekke frem skillet mellom læring som intensjon og læring som konsekvens.
Ingen lærer, trener eller forelder er i stand til å planlegge, kontrollere ”læringsutbyttet” til

10

UEFA – A lisens.

Tore Fredlund

verken elever, spillere eller barn. Årsaken til dette er at læringsprosessen til nevnte aktører
foregår kontinuerlig, også når ikke noen bevisst styrer aktiviteten. ”Barn utvikler for eksempel
ikke sine koordinative ferdigheter og sin kroppsmestring først og fremst på skolen eller i den
organiserte idretten, men gjennom fri fysisk utfoldelse og lek med jevnaldrende.”
(Ronglan:79)
På samme måte kan treneren ha en intensjon om at i dag skal vi øve pasningsspill, og så vil
spillaktiviteten på økta ha som konsekvens at en spiller har et læringsutbytte på avslutning,
mens en annen har størst læringsutbytte på individuell forsvarsferdighet. Dette får godt frem
kompleksiteten i læringsprosessen og samspillet mellom individet og omgivelsene.
(Ronglan:80)

2.3. Læring som prosess.
I tillegg er det viktig å ha fokus på prosessaspektet ved læring. Jeg lærte altså at læring er
varig endring av adferd, men ”slike definisjoner er lite opplysende, i hvert fall for praksis.
Ivar Bjørgen mener at læringsbegrepet i den tradisjonelle læringspsykologien er ufullstendig
eller amputert. Definisjonene viser primært til læring som resultat, dvs. som resultat av
læringsprosessen. For praktiske formål trenger vi også en definisjon av prosessen.” (Ronglan:
81)
I en modell setter Bjørgen opp en amputert læringsprosess opp mot en helhetlig:
Amputert

Helhetlig.

1. Få gitt et problem

1. Oppdage et problem

2. Akseptere det midlertidig.

2. Akseptere det på alvor.

3. Arbeide med sikte på eksamen.

3. Arbeide realistisk, for livet.

4. Lage struktur i stoffet.

4. Knytte det opp til egne erfaringer.

5. Avslutte med eksamen.

5. Prøve ut, anvende i praksis.

(Ronglan:82)
I et amputert løp jobber man mot kortsiktige mål, hvor man mer ønsker å oppnå et resultat enn
å lære noe, mens man i et helhetlig løp arbeider med problemer fordi de er relevante for de
som skal lære, og fordi man ønsker å forbedre og videreutvikle praksis. I et helhetlig løp har
dermed de som skal lære et eiendomsforhold til hva og hvordan noe skal læres. Dette er

11

UEFA – A lisens.

Tore Fredlund

interessant opp i mot fotball som er tema for denne oppgaven. I jaget etter resultater, er det
fort gjort for trenere som sitter mer eller mindre trygt å drive amputerte læringsløp for å bestå
neste helgs eksamen. Ved tap oppstår usikkerhet, og neste ukes læringsløp endres som følge
av det. Man kommer lett inn i en ond sirkel.
Det er likevel ikke så enkelt som at man kun kan operere i et helhetlig løp, selv om det høres
besnærende ut, og opplagt er det mest ideelle. Treneren må ha et helhetlig løp, en visjon som
ramme for sitt virke, men vil av og til bli tvunget inn i amputerte løp. Til syvende og sist er
det resultatene som teller i fotball. Av og til må man ta grep for å bestå neste helgs eksamen,
men her er det selvsagt skiller mellom barnefotball, divisjonsfotball og toppfotball på høyeste
nivå. Dette dreier seg om kortsiktige hensyn og langsiktige perspektiver. Jeg synes Arsene
Wenger sier det godt når han påpeker at treneren må være forberedt på at hver dag i jobben
kan bli den siste, men han må arbeide som om han skal være der resten av livet.
Et særdeles viktig punkt når man diskuterer amputerte kontra helhetlige læringsløp er at man
har en ide om hva man skal jobbe med, hvordan det ferdige bildet skal se ut. I fotball dreier
det seg eksempelvis om spillestil. Man må begynne året med et pensum, og legge noen
referanserammer for hvordan laget skal fungere, trene og konkurrere. Dernest må man kunne
strukturere et treningsregime som er hensiktsmessig for å realisere denne visjonen, og ikke
minst må man ha de didaktiske ferdighetene som kreves for å kunne gjennomføre gode
treninger med laget. Dette med ”trenerens pensum” kommer jeg nærmere innpå senere i
oppgaven. Her var det kun viktig for å nevne at ved tap, motgang vil man fort stå ribbet
tilbake dersom man i motgang kontinuerlig skifter pensum, regime og didaktikk. En sentral
ferdighet for treneren som leder av læringsmiljøet er nettopp i slike situasjoner å skape
forståelse for hva det er med lagets prestasjoner i forhold til pensum som ikke stemmer, og
hurtigst mulig finne grep som gjør at man kommer på sporet igjen.

2.4. Læringsmiljø
Boka fotballferdighet bruker følgende definisjon på et godt miljø; ”Et godt miljø kjennetegnes
ved at alle medlemmene trives i gruppa. Spillere trives når de får flytsone-oppgaver på trening
og kamp, når de har venner på laget, og når den enkelte kan utfolde seg som den han eller hun
er i gruppa.” (Bergo, Johansen, Larsen og Morisbak:277) Denne definisjonen synes jeg ikke
legger stor nok vekt på den læringa som skal skje i mitt fotball-lag.

12

UEFA – A lisens.

Tore Fredlund

Jeg jobber til daglig i skolen, og har dermed to arenaer i livet hvor læring er sentralt. Fra
Utdanningsdirektoratet henter jeg følgende definisjon på hva et læringsmiljø er. ”Med
læringsmiljøet forstås de miljømessige faktorene som har innflytelse på elevenes sosiale og
faglige læring samt elevenes generelle situasjon i skolehverdagen.” (Udir 2009:2) Her er
læringa mer vektlagt, og mer interessant blir det når det blir snakk om hvilke faktorer som må
være på plass.
Av betydning for læringsmiljøet nevner Utdanningsdirektoratet seks faktorer som avgjørende
for faglig og sosial læring:
•

Relasjon mellom elev og lærer.

•

Klasseledelse.

•

Relasjoner mellom elevene.

•

Bruk og håndhevelse av regler.

•

Forventninger til elevene.

•

Samarbeid mellom hjem og skole.

Det siste punktet ser jeg bort fra. Som trener for Byåsens a-lag har jeg kun en særs begrenset
og tilfeldig relasjon til mine spilleres foreldre. Men de andre faktorene kan lett omskrives som
krav til læringsmiljøet i et fotballag:
•

Treneren må ha en relasjon til hver enkelt spiller.

•

Treneren må kunne lede gruppa i trening og kamp.

•

Det må være gode relasjoner mellom spillerne, sosialt, på feltet og på banen.

•

Det må være noen regler som regulerer hva som er akseptabel og utviklende adferd i
gruppa. Og treneren må stå for og håndheve dem.

•

Høye forventninger til spillerne.

Av læreren forventer Udir følgende egenskaper:
•

Læreren skal inngå i en sosial relasjon til hver enkelt elev.

•

Læreren skal ha kompetanse til å lede klassen/ undervisningsforløp og utvikle og
overholde regler.

•

Læreren skal ha fagdidaktiske kunnskaper.

13

UEFA – A lisens.

Tore Fredlund

Også her er det lett å omskrive det til hva som forventes av treneren for fotballaget:
•

Treneren må ha en sosial relasjon til hver enkelt spiller.

•

Treneren må ha kompetanse til å lede gruppa, og strukturere et sesongopplegg som er
utviklende samt holde disiplinen i spillergruppa.

•

Treneren må ha fotballdidaktisk kompetanse for å skape læring blant spillerne.

To av disse kravene har et bredere fokus enn kun det fotballfaglige, og i mitt videre arbeid i
jakten på det gode læringsmiljøet er det et aspekt jeg tar med meg. Punktet om at treneren må
ha en sosial relasjon til hver enkelt spiller vil jeg drøfte senere i oppgaven.

2.5. Om læringsfellesskap
”Den engelske termen ”cohesion” (kohesjon) kan oversettes med ”samhold” eller
”samhørighet”. Med kohesjon mener vi graden av samhørighet individene føler med gruppa
og styrken i ønsket om å tilhøre den. Mye forskningslitteratur har dokumentert at det er en
sammenheng mellom kohesjon og lagsprestasjoner.” (Ronglan:64)
Ronglan skriver videre at det er vanskelig å vite om kohesjonen eller resultatene kommer
først, men peker likevel på at en sterk gruppetilhørighet gjør laget bedre rustet til å håndtere
motgang og sportslige skuffelser.
Men et godt miljø og god stemning er ikke nok. En enda sterkere drivkraft er når et godt miljø
suppleres med at aktørene i gruppa identifiserer seg med samme mål, og sammen tar ansvar
for det arbeidet som kreves for å nå de målene. ”Kohesjonen har både med forholdene på og
utenfor banen å gjøre. Samtidig viser samholdet på og utenfor banen til to ulike dimensjoner
ved kohesjonsbegrepet. I idrettspsykologien skilles det mellom oppgavekohesjon og sosial
kohesjon. Oppgavekohesjon handler om i hvilke grad gruppa trekker sammen og arbeider mot
felles mål. Den sosiale kohesjonen handler om i hvilken grad gruppa virker tiltrekkende på
medlemmene og deres sosiale behov.” (Ronglan:64)

2.6. Visjon og målsetting
”Der det finnes en ekte visjon vil mennesker skape og lære, ikke fordi de blir fortalt hva de skal
gjøre, men fordi de har lyst.” (Senge)

14

UEFA – A lisens.

Tore Fredlund

Visjon
Her nærmer vi oss temaet visjons – og målsettingsarbeid i et lag. En helt nødvendig
forutsetning for at lagets læringsmiljø skal bli så godt som mulig er at man har en felles
oppfatning av hva man arbeider mot. Her henter jeg input fra John Senge, som er en
amerikansk guru innenfor emnet lærende organisasjoner.

”Kompetanseberetningen for Norge definerer en lærende organisasjon som en organisasjon som
utvikler, forvalter og tar i bruk sine kunnskapsressurser slik at virksomheten totalt sett blir i
stand til å mestre daglige utfordringer og etablere ny praksis når dette er nødvendig.”
(Utdanningsdirektoratet, 2003)

Et fotballag faller etter min mening naturlig inn under denne definisjonen. Veien mot å
fungere best mulig som en lærende organisasjon består i følge Senge av fem disipliner. Den
som er interessant for oss her er behovet for et felles ståsted. Begrepet felles ståsted dreier seg
om at menneskene som er i organisasjonen deler oppfatning og forståelse av hva det er de
arbeider mot. Mange bedrifter og organisasjoner bruker ordet visjon om det de ønsker å være
eller oppnå.
Senge definerer felles visjon på følgende vis. ”På sitt enkleste nivå er en felles visjon svaret på
spørsmålet: Hva ønsker vi å skape? Personlige visjoner er ”bilder” som menneskene bærer med
seg i hodet og hjertet. Felles visjoner er bilder som mennesker i hele organisasjonen bærer med
seg. De gir en fellesskapsfølelse som gjennomsyrer organisasjonen og skaper enhet ut av mange
ulike aktiviteter. (Senge:212)”

Det som er interessant er hvordan disse felles visjonene oppstår. Senge er klar i sin oppfatning
av at en ledelse, eller en trener ikke alene kan vedta en visjon. Den oppstår naturlig av at
menneskene i organisasjonen, eller aktørene rundt fotballag begynner å bruke samme språk,
ser de samme bildene, og identifiserer seg med dem. Jeg kan heller ikke tvinge på andre min
visjon, men jeg kan påvirke og argumentere for hvordan jeg ser ting. I samtaler med de andre
som er med i læringsmiljøet kan dermed en felles forståelse utvikles over tid.
Målsetting
Høsten 2001 var jeg med på en regional satsing i Midt-Norge initiert av Olympiatoppen.
Målet med satsingen var å dyrke miljøer som var på vei mot, og skape forståelse av hva som
krevdes for å skape en toppidrettskultur på internasjonalt nivå. Der var jeg med, som

15

UEFA – A lisens.

Tore Fredlund

hovedtrener på desidert jumboplass i 1.divisjon, og uten at noen fra ledelsen i klubben var
med. Klubben hadde på mange måter hatt sin ”storhetstid”, og på ledersiden var det liten
kontinuitet eller kraft for å ta sats igjen. Men, jeg fikk mitt første møte med hvordan man
tenkte mål og målprosesser i de ledende miljøene på tvers av idrettsgrenene i Norge.
Fra boka Fra ord til handling – om prestasjonsutvikling i praksis skrevet av Dag Kaas, Johan
Kaggestad og Hans Trygve Kristiansen henter jeg følgende definisjon på resultatmål og
treningsmål. ”Resultatmålene er konkrete størrelser som økonomi (kroner og øre eller
kvalitet), avkastning, markedsandel, omdømme eller medaljer, tider, poeng og plasseringer.
Når vi følger opp resultatmål, så sekunderer vi. Treningsmålene er faglige og / eller
organisatoriske (både lagmål og personlige mål). I prestasjonskulturer følger vi kontinuerlig
opp treningsmålene for å nå resultatmålene. Det betyr at for å lykkes med et konkret
resultatmål, fokuserer vi på forutsetningene for å lykkes. Når vi følger opp treningsmålene, så
coacher vi. Målforståelse betyr å klargjøre hva hver enkelt og laget skal bidra med for at vi
skal nå et felles mål sammen.” (Kaas, Kaggestad og Kristiansen:22)
Med sine erfaringer og resultatmål synes jeg Kaas, Kristiansen og Kaggestad tydelig får frem
de avgjørende momentene for et godt målsettingsarbeid. Tydelige resultatmål kan være; Hvor
mange poeng skal vi ta i år og hvilken tabellplassering sikter vi mot. Så har mange, også jeg
vært med på å sette resultatmål. Det er ikke så vanskelig. Men det er vanskelig å arbeide
grundig nok. En god prosess på dette krever en forståelse og tydelig kartlegging av hvilken
nå-tilstand organisasjonen, eller fotballaget har. For vårt vedkommende i Byåsen vil det si en
evaluering av lagets resultater, hva de skyldes pluss en gjennomgang av alle sider ved
treningshverdagen.
Kaas, Kaggestad og Kristiansen har følgende mal for en god prosess med mål:
1. Konkretisering av resultatmål for kommende år.
2. Resultatmålene brytes ned på hver enkelt.
3. Definere konkrete treningsmål (delmål).
4. Konkrete individuelle treningsmål.
5. Konkrete treningsplaner for hvert delmål.
6. Hvordan systematisk følge opp. Måle, korrigere og tilpasse treningen for å lykkes med
treningsmålene.

16

UEFA – A lisens.

Tore Fredlund

Bjørge Stensbøl: Først former vi målet, så former målet oss.

Herrene ovenfor kaller denne måten å jobbe på for selvfølgeligheter satt i system. Det som
skiller de prosessene som lykkes kontra de som ikke gjør det er evnen til å coache og fokusere
på treningsmålene. I stedet for å blindt fokusere på resultatmålet, er all fokus og
oppmerksomhet på forutsetningene for å lykkes, altså treningsmålene. At Byåsen skal
redusere antall baklengsmål fra 48 til 36 i 2012 er et godt resultatmål, men det som virkelig
gjelder er vår evne til å organisere treningen etter dette målet, og min evne til å coache
lagdeler og enkeltspillere for å lykkes med målet. Fokus må være på prosessen, og ikke på
resultatet. Jeg synes Bjørge Stensbøl sier det godt når han alltid påpeker: ” Først former vi
målet, så former målet oss”. Med dette mener han at etter at resultatmål er satt, er det
treningsmålene som former organiseringen av trening, laget med støttefunksjoner og
mentaliteten i gruppa.
I boka Godfoten skriver Nils Arne Eggen at det finnes lag som har ”planlagt seg ned både en
og to divisjoner, mens vi i Rosenborg var opptatt av å trene.” All samlet erfaring fra
Olympiatoppen viser tydelig at å være god på resultatmål og treningsmål er en systematikk
som kjennetegner de som lykkes. Eggens humoristiske innvending er likevel nyttig å nevne
for å ha et perspektiv på hvilket nivå jeg driver som fotballtrener, og hvordan jeg må
prioritere. I Byåsen er vi amatører hvor både folk rundt laget og spillere har vidt forskjellige
motivasjonsfaktorer og mål for hva de skal oppnå. Vi ”har ikke tid” til å sette av januar og
februar til en slik prosess. Det betyr ikke at vi dundrer avgårde i 2012 uten en retning for hva
målet skal være. Målprosessene våre må være presise og tidseffektive.

17

UEFA – A lisens.

Tore Fredlund

Graden av involvering er et siste punkt som er naturlig å drøfte når man snakker om
målsetting. Hvem skal være med å bestemme hvilke resultatmål og treningsmål som gjelder
for laget? Kaas, Kaggestad og Kristiansen hamrer inn betydningen av en ”bottom up”
tilnærming til en målsettingsprosess. Det betyr at spillerne må være med fra starten,
involveres og få et eierforhold både til lagets resultatmål og sine egne treningsmål. Så er det
viktig å poengtere hva som følger med dette. ”Medbestemmelse er meningsløst dersom det
ikke kombineres med et medansvar.” (Kaas, Kaggestad og Kristiansen:35) Mange kan tenke
seg å ha en mening om hva som skal gjøres, men i prestasjonssammenheng er det evnen i
læringsmiljøet hos alle involverte til å selv ta ansvar for sin del av prosessen med treneren
som faglig ansvarlig som avgjør i hvilken grad man lykkes.

Håndballandslaget for kvinner. Blir involvert i arbeidet med mål og tar ansvar for sine treningsmål.

Håndballandslaget for kvinner har lenge vært toneangivende i norsk lagidrett med å tenke
involvering av spillerne. Også etter VM-triumfen i desember 2011 kommer denne
bevisstheten til syne når trener Thorir Hergeirsson i intervjuet umiddelbart etter finalen som
hovedfaktor for suksessen peker på hvor flinke spillerne hadde vært akkurat denne høsten til å
jobbe med sine individuelle treningsmål. Hver og en hadde altså jobbet godt med
forutsetningene for å nå lagets resultatmål.

2.7. LØFT som veiledningsmetode
En metode for å skape utvikling i en organisasjon jeg ønsker ta med i denne oppgaven er
LØFT-metoden som har sitt utspring fra amerikansk familieterapi. Gjennom min bakgrunn
som rådgiver i skoleverket er dette en metode jeg har erfaring med.

18

UEFA – A lisens.

Tore Fredlund

”Løsningsfokusert tilnærming er en måte å tenke på og arbeide med forandring og
problemløsing som raskt gir ønsket effekt. Tilnærmingen består av et sett
grunnleggende trossetninger og et sett av standardiserte spørsmål eller intervensjoner.
Trossetningene søker etter å gi begrunnelser for hvorfor de løsningsfokuserte
intervensjonene er utformet slik de er, og avspeiler antakelser om hva som best
fremmer problemløsing og endring. ”(Langslet:22)
Et hovedbudskap i LØFT er at å fokusere på det man ikke mestrer ikke er effektivt, men at
man i stedet må utforske og forsterke det som skjer når man opplever å lykkes. Langslet
bruker begrepet trossetninger når hun skal forklare kjerneinnholdet i metoden:
1. Det vi tror, påvirker hva vi leter etter og snakker om.
2. Det finnes både problem og ikke-problem.
3. Du trenger ikke forstå problemet for å løse det – finn heller nøkkelen til løsning!
4. Atferd som gis oppmerksomhet, gjentar seg.
5. Språk skaper virkelighet.
6. Små endringer skaper større endringer.
7. Endring er uunngåelig og stabilitet en illusjon.
8. De saken gjelder vet best.
Når man arbeider etter LØFT-prinsippene, benytter man det Langslet referer til som
unntaksspørsmål. I stedet for å rette fokus mot det som er vanskelig, ønsker man i stedet å
rette fokus mot det man får til, eller de gangene man mestrer det som ellers presenteres som
problemet.
Spørsmål:
1. Hva ønsker dere å få til, og hvordan skal dere vite at dere har oppnådd dette?
2. Hva gjør dere allerede av det dere ønsker?
3. Hvordan har dere klart det dere faktisk lykkes med?

19

UEFA – A lisens.

Tore Fredlund

4. Hva skal til for at dere skal gjøre mer av det der gjør i dag som er i tråd med det dere
ønsker?
5. Hvordan har dere klart det dere faktisk lykkes med?
Poenget med denne tilnærmingen er ikke bare å understreke at det er mye man får til, minst
like viktig er det å få frem årsakene til at man lykkes. På den måten kan man skape en
bevissthet om at de grepene man har gjort for å lykkes, også kan være grep som gjør at man
kan få til det som før har vært problemfylt. I likhet med tradisjonell veiledning er det også her
snakk om å etablere mål. Men, kan hende fremstår målene som mer realistisk i at de tar
utgangspunkt i ting man allerede vet man kan.
En positiv egenskap ved LØFT er at den raskt får fokus på noe positivt. Som negativ
innvending er det lett å trekke fram at metoden kan fremstå som naiv i forhold til enkelte
problemers kompleksitet.

20

UEFA – A lisens.

Tore Fredlund

3 Mine egne erfaringer med å skape læringsmiljø i fotballag.
I denne delen av oppgaven ønsker jeg å samle trådene i min egen utvikling som trener. Denne
delen vil bestå av mine egne subjektiver erfaringer og refleksjoner.

3.1 1990-1993.
Jeg begynte å trene fotballag da jeg var 18 år gammel. Gjennom flere år hadde lysten til å
være trener kommet, og allerede i guttealder kom erkjennelsen av at jeg aldri kom til å bli
noen god seniorspiller på grunn av tempobegrensninger. Mitt første lag i 1990 var et
småguttelag i Byåsen som jeg trente i tre sesonger gjennom gutteklassen. Dette var en periode
med prøving og feiling som trener. Noen stor grad av bevissthet om læringsmiljø hadde jeg
ikke, og suksessfaktoren trodde jeg lå i og ta ut det rette laget og ha den rette taktikken.
Treningene ble usystematisk satt sammen av ting jeg selv hadde opplevd og det jeg så andre
trenere gjøre. Mye kjefting fra sidelinjen og lav grad av bevissthet rundt treneren som leder
var også elementer i denne perioden. Men, jeg var ivrig og brukte all min fritid på enten å
trene laget, eller observere andre.

3.2 1994-1996.
Når jeg ser tilbake skiller årene 94 til 96 seg ut som viktige år hvor jeg tok nye steg som
trener. Sammen med andre unge trenere i Byåsen var jeg i et miljø som diskuterte fotball og
trenerrollen hele tiden. Og det var en periode hvor mye skjedde i lokal og norsk fotball.
Byåsen tok steget fra 3. til 1.divisjon denne perioden, en prosess jeg fulgte på nært hold.
Treneren Nils Ydstie var ”uskolert” i akademisk forstand, men en mester i å skape miljø,
samhold og gode lag. På nasjonalt hold kom Drillo med sin gjennombruddshissighet og sitt
soneforsvar, og jeg var godt i gang med å strukturere mine lag defensivt lenge før boken
Effektiv Fotball kom (og som selvfølgelig ble kjøpt på utgivelsesdagen).
Nært var også Rosenborg og Nils Arne. Jeg var student i denne perioden, og strukturerte
mange dager etter å rekke treningene som den gangen foregikk klokken 15. Respekten for
Nils Arne var for stor til å spørre han om praksis, og fremdeles trodde jeg mye av suksessen lå
i hvilke øvelser han brukte. Disse ble ”kopiert” på mine treninger. Det er i slutten av denne
perioden jeg får øynene opp for pedagogikken som foregår på feltet. Spesielt la jeg merke til
de høye forventningene Eggen formidlet både gjennom væremåte og instruksjon, og som også
spillerne hadde seg i mellom.

21

UEFA – A lisens.

Tore Fredlund

Men, vi som var unge trenere i Byåsen hadde også andre impulser. Med stor flid og
videoopptak studerte vi særlig Ajax, og Louis van Gaal og hans 3-4-3 med sin totalt unorske
tilnærming til spillestil og organisering. Det var ingen grenser for hva vi bega oss inn i
analyse på. Innendørsfotball var en sentral del av fotballsesongen for en som trente
aldersbestemte lag, og vi utviklet lange hefter og retningslinjer for både formasjonene 1-2-1
(inspirert av Clausenengen) og 2-2. I tillegg utviklet vi øvelseshefter for aldersbestemte lag i
Byåsen.
I 1996 fikk jeg også faglig påfyll gjennom C-trenerutdanning, og kom inn i det lokale
kretsapparatet med spennende oppgaver. Som trener og leder var jeg i utvikling, bevisstheten
rundt det å skape et miljø hvor spillere trivdes var der, men helheten og bevisstheten som
kreves for å skape gode læringsmiljø var ennå mangelfull. Først og fremst er det
fotballforståelsen som utvikles i denne perioden.

3.3 1997-2000.
Er perioden hvor jeg virkelig utvikler meg som trener. I flere år hadde en gutteårgang hos
Astor og Byåsen prøvd å fiske spillere hos hverandre. Begge lagene var 12-13 spillere, og slet
med å få til gode tilbud. Fornuftige ledere ble enige om at man skulle samarbeide. Et miljø ble
skapt, som i stor grad lyktes både med differensiering og talentutvikling. Ingen spillere sluttet
det første året, og vi vant Interkrets og markerte oss kraftig i turneringsspill. Jeg fulgte opp
både 1. og 2.lag i seriespill, og tror de fleste opplevde tilhørighet og at de var viktige i gruppa.
Et godt grunnlag var lagt for tre flotte år i juniorklassen. Gradvis ble dette et miljø som
tiltrakk seg spillere som også den lokale toppklubben Rosenborg var etter. Jeg begynte å ha et
”pensum” som vi jobbet etter i måten å trene og spille på gjennom hele sesongen. Det var en
foreldregruppe, som ikke visste hva godt de kunne gjøre, hverken for meg eller laget. Det ble
i løpet av disse årene skapt en kultur, hvor sentrale spillere vel så mye som meg, var
garantister for det trøkket som skulle være på trening, og i tillegg var med på utviklingen av
spillestil og internjustisen.
Dana Cup 2000 er et godt bilde på den kulturen som var skapt, hvor spillerne selv gjennom
uka hadde ansvaret for innetider, ro og alle fellesaktiviteter. Som leder hadde jeg da i stor
grad lyktes med å gjøre gruppa selvstendig. Dette hang selvsagt sammen med at gruppa hadde

22

UEFA – A lisens.

Tore Fredlund

et klart mål for hvorfor de var der, nemlig å vinne, noe de også gjorde. I et år hvor de for
øvrig også var bedre enn Rosenborg i de fleste parameterne, NM, Eliteturnering og seriespill.
(helt frem til militæret gjorde et solid innhogg i gruppa i september…)
Den våkne leser vil peke på at jeg ikke nevner et helt sentralt parameter: hvor mange av disse
spillerne ble gode seniorspillere? Som i ettertid også er det som er verst å tenke tilbake på.
Paradokset var nemlig at mens Byåsen her hadde en av landets beste junioravdelinger, spilte
a-laget i 1.divisjon, med delvis stor suksess. Men, a-lagets (eksterne) trenere var opptatt av
resultater (selvfølgelig), mens klubbens styre ikke hadde noen klar plan for, eller mot til å
satse på de egenproduserte spillerne. Med andre ord manglet et helt sentralt element i mitt
lags læringsmiljø. Noe å strekke seg etter og en bedre treningshverdag når de gikk mot slutten
av juniortida. Dette var også før jeg, eller mange andre rundt oss for den del, så verdien av å
ha et 2.lag i seriesystemet bestående av klubbens talenter. Å gjøre det godt i juniorserien
hadde stor prestisje. Så selv om jeg gjennom tre år hadde skapt et godt miljø, med stor grad av
læring, var ikke dette et fullverdig læringsmiljø, hvor min eller klubbens overordnede mål var
utvikling. Men, vi hadde en vinnerkultur, og jeg lærte mye om å vinne disse årene med denne
gjengen.
I 2000 hadde jeg også assistenttrenerfunksjon på a-laget, under Per Joar Hansen, som ble en
nyttig erfaring. Perry var modig og inkluderende, og ga den unge Fredlund ansvar og tydelige
oppgaver. Jeg hadde ansvar for avslutningstrening og eneansvar for en av de ukentlige øktene.
Av Perry lærte jeg mye. Spesielt om å stå fast på det du tror på i motgang. Jeg opplevde Perry
som en stabeis, men en stabeis med integritet. Dessuten husker jeg godt at Perry konsekvent
ikke kalte meg for assistenttrener, men medtrener. En betegnelse jeg opplevde ikke bare gikk
på tittel, men måten han helhetlig involverte meg i arbeidet med laget.
For første gang fikk jeg kjenne på ”alvoret” i poengjaget for å berge plassen i 1.divisjon. Og
jeg fikk oppleve at en seniorgarderobe er vesentlig annerledes enn en aldersbestemtgarderobe,
og at utfordringen til treneren som leder her er mye mer sammensatt. Motgang og medgang
skal mestres, miljø og relasjoner preges av om spillere er inne eller ute av laget, og
omgivelsene vil alltid ha sterke og delte meninger om det trenerne gjør. Alt dette måtte jeg
lære meg.

23

UEFA – A lisens.

Tore Fredlund

Perry. Ga meg tillit, samtidig som han lærte meg mye om å stå fast på det du tror på.

På slutten av denne perioden var jeg 29 år gammel, hadde trent lag i ti år, hadde vært med i
trenerteam i 1.divisjon og hadde store ambisjoner som trener. Jeg hadde skaffet meg en
utdanning, med idrett som et av emnene, men det var fotballtrener jeg ville bli.

3.4 2001 – 2003: Hovedtrener.
I denne perioden var jeg hovedtrener i Byåsen i to og en halv sesong. Sesongen 2001 begynte
jeg som assistenttrener til Øivind Husby, men etter 11 kamper valgte Øivind å trekke seg,
eller rettere sagt et rollebytte i trenerteamet. Jeg fikk dermed min start som a-trener på bunnen
av første divisjon, og gikk gjennom en meget tung sesong hvor vi ikke vant noen av de
resterende kampene, men hvor tre uavgjorte på tampen av høsten betydde utrolig mye.
For meg ble det en vanskelig overgang fra assistent til den som skulle lede laget, og jeg sleit
med å benytte de ledergrepene 11 års erfaring hadde lært meg var nødvendig. Relasjonen til
spillerne er annerledes når du har hovedansvar, og her var jeg litt rådvill i starten. Lettere ble
det nok ikke av at jeg hadde vært assistent dagen før jeg stod der som hovedtrener.
Oppsummert ble jeg denne sesongen en blanding av litt for mye kompis med spillerne, samt
av og til litt ekstra autoritær, som gjerne unge (og usikre) ledere blir.
Det som berget meg gjennom sesongen var at jeg hadde en tydelig retning med det jeg gjorde.
Egne unge spillere ble uprøvd hevet inn på 1.divisjonsnivå, og jeg ryddet i stallen. Klubben
skjønte at nedrykk var uunngåelig, og at det beste vi kunne gjøre var å bygge for fremtiden.
Vi hadde kun fokus på utvikling resten av 2001- sesongen, og gjorde mange gode
enkeltkamper med en lang rekke ettmålstap. Til tross for 18 på rad uten seier, var jeg dermed
ønsket videre som trener i 2002, både av klubb og spillere. I ettertid ser jeg det som tegn på at
miljøet var godt, og at man opplevde en retning på det jeg prøvde å få til. Mange spillere var i
utvikling.

24

UEFA – A lisens.

Tore Fredlund

I 2002 forsterkes dette miljøet med en tydelig klubbprofil. Trenerteamet ble utvidet med
gamle veteraner, og oppmannsteam og ledelse bestod av folk med fartstid som spillere.
Troppen bestod nå av de som ønsket å satse videre, unge egne spillere, og et comeback av en
sentral spiller fra klubbens periode i 1.divisjon. Det jeg hadde lært om læringsmiljø ble nå satt
ut i livet, og vi gjorde en knakende god sesong, hvor opprykket glapp på siste dag.
I ettertid ser jeg to interessante faktorer som jeg lærte av. Vi kom bak Alta på målforskjell, i
læringsmiljøet i Byåsen hadde det gjennom mange år i bunnen av 1.divisjon vært så stor fokus
på lav 4-5-1, og å karre til seg poeng at vi ikke var gode nok i egen offensiv, og å styre
kamper. Vi scoret ikke nok mål.
Dessuten hadde vi denne sesongen et delt hovedtreneransvar mellom meg og John Ole
Laukholm. Selv om vi gjennom året stort sett greide å utnytte hverandres forskjellighet og
kompetanse ble vi et par ganger, når det stod om det, sprikende i signalene som ble sendt til
spillergruppa. Jeg mistet ikke troen på team etter dette, men så behovet for å jobbe frem en
felles plattform og verdigrunnlag. Det tar tid. I tillegg må man være mer klar på
ansvarsområder enn vi var det året.
I 2002 var jeg også på trener-3 kurs i Porsgrunn. Kan hende var jeg mer opptatt av statusen
som fulgte med denne utdanningen, enn jeg var reelt motivert for å lære. I hvert fall ble ikke
uka noen skjellsettende opplevelse for meg, kan være jeg hadde for høye tanker om meg selv
som trener og ikke var ydmyk nok. I hvert fall ble ikke den teoretiske oppgaven fullført i
opprykksjaget den høsten, og med ny jobb og sivil status gikk den i glemmeboken.
2003 ble et tungt år. Det var stor optimisme før sesongen. Klubblegenden Dag Christian
Sørum kom tilbake fra Sogndal. Vi trodde vi skulle få beholde sentrale spillere, men flere
glapp utav hendene på oss. Dette året ble preget av at økonomien ikke var på stell. Vi var
uønsket i Abrahallen grunnet manglende oppgjør for treningstid og vi trente derfor utendørs
på Heimdal, Lade og andre steder kl. 15.00 fordi vi ikke fikk annen treningstid på grunn av
manglende oppgjør. Jeg måtte stresse avgårde fra jobb før tida, for å rekke treningen og i
tillegg ordne med utstyr selv. Baller, kjegler, medisinkoffert og alt annet nødvendig. Jeg ble
fort sliten og følte jeg stod i en utvannet hovedtrenerrolle, og bestemte meg i april for at dette
ble den siste sesongen.

25

UEFA – A lisens.

Tore Fredlund

Aktivitetene ble ikke gjennomført godt nok, og et godt læringsmiljø var jeg ikke i stand til å
skape dette året, selv om sesongen ble fullført med en godkjent 4.plass. En annen
tomhetsfølelse i forhold til motivasjon var også at ingen spillere var igjen fra den
juniorårgangen jeg hadde jobbet med i 4-5 år. Visst hadde de fått prøve seg i 01 og 02, men
dette var for sent i forhold til deres indre motivasjon, og i stedet hadde mange flyttet av
utdanningshensyn. Å slippe til egne spillere tidlig nok ble en lekse jeg lærte denne perioden,
og som Byåsen i ettertid betalte dyrt for. Man ble en klubb som måtte hente, og bruke penger
på eksterne spillere.

3.5 2006-2007: Nardo FK.
Å begynne i Nardo satt langt inne. Den siste sesongen i Byåsen hadde gjort at jeg sa nei til de
forespørslene som kom om å trene lag. Ikke at det kom så mange. Utenfor Byåsen har jeg
gjennom min tid som trener vært lite ettertraktet. Men, Nardo ga seg ikke. En klubb som i en
årrekke hadde jaget opprykk til 2.divisjon, og som også i 2005 misset i kvalikkampene. For
meg ble den avgjørende utfordringen at jeg skulle vise for meg selv at jeg var i stand til å
trene et lag i en setting hvor ingen kjente meg fra før. Det var spennende.
En mer voksen Fredlund, som hadde fått tid til å tenke igjennom hva han stod for som trener
tok fatt. Denne gangen var jeg meget bevisst på hvordan jeg skapte miljøet i laget. Gjennom
samtaler med folk rundt laget, og observasjon, var det andre kvaliteter i tillegg til de rent
sportslige som spilte inn når stallen ble satt sammen. Jeg valgte ledertyper, og de som skilte
seg ut på innsats og positiv væremåte. I tillegg ble tre unge juniorspillere innlemmet i stallen.
Det første punktet jeg hadde fremme da jeg skulle presentere meg for spillerne var at vi skulle
rykke opp. Det neste punktene jeg hadde fremme var at vi ikke skulle kjefte på dommeren, og
at det skulle være artig å spille i Nardo FK. Spillerne hadde pliktig oppmøte 15 minutter før
hver trening. Tidligere hadde jeg kun snakket kommet om den forestående treningen, eller
foregående kamp dette kvarteret. Nå var jeg ofte i tillegg innom det jeg definerte som
kjerneverdiene i hvordan vi skulle være som gruppe. Det budskapet ble gjentatt ofte. Denne
høsten fikk jeg også faglig påfyll gjennom deltagelse i Trondheim Kommune sitt
rekrutteringsprogram for ledelse.

26

UEFA – A lisens.

Tore Fredlund

I ettertid har jeg lært at mye av det jeg gjorde i Nardo heter verdibasert ledelse. At jeg hadde
noe på gang, skjønte jeg da jeg leste spillernes egne innlegg i kampprogram og på nett. Her
kunne jeg ofte ordrett se igjen formuleringer som ble hamret inn av meg i garderoben. Etter
en ikke alt for imponerende vårsesong, og dermed en nødvendig formasjonsendring på
sommeren, vant vi alle kampene på høsten. Vi var klar for kvalifisering.

Opprykk med Nardo 2006. Ved hjelp av golfpsykologi.

At vi lyktes i kvalifiseringen kan være så ukomplisert som at vi var bedre enn Verdal over to
kamper, men jeg hadde også et mentalt opplegg for hvordan vi jobbet i de to ukene, som både
gjaldt kampene og hvordan vi var på trening. Jeg har alltid vært interessert i den delen av
idretten. En tidlig påvirkning var boken ”Best når det gjelder” av Willy Railo. Senere har jeg
skaffet meg en stor mengde litteratur innen temaet mental trening. Lite fotballspesifikk
litteratur på dette, mens min hobbyidrett golf har kommet langt. Uten å vite det ble
Nardospillerne utsatt for mye golfpsykologi. Ingen psykologi kunne hjelpe oss å berge
plassen i 2007. Etablerte lokale lag som Ranheim, Byåsen og Strindheim gjorde at vi ikke
kunne hente noen forsterkninger før sesongen. Når i tillegg flere nøkkelspillere forlot klubben
midtveis i sesongen på grunn av endte studier, og andre var langtidsskadet ble det en for stor
utfordring og nedrykk uunngåelig, mitt andre. Men for å omskrive Winston Churchills ordtak
om sitt forhold til alkohol; jeg fikk mer ut av nedrykkene enn de fikk ut av meg! Jeg valgte å
gi meg i Nardo, men i motsetning til da jeg ga meg i Byåsen, hadde jeg en god følelse. En

27

UEFA – A lisens.

Tore Fredlund

grundig evaluering, med råd om veien videre til klubbledelsen var det siste jeg gjorde.
Klubben stod støtt, mange egne unge spillere hadde fått prøvd seg, og klubben kom tilbake i
2.div på første forsøk og har vært der siden.

3.6 2011: Byåsen

Innbitt, og usikker på egen kompetanse før seriepremieren 2011.

Denne sesongen er beskrevet i forordet, men jeg bør likevel si litt mer om min inngang til
sesongen. Motivasjonen for å begynne igjen var konkret at jeg følte jeg måtte trene et lag når
jeg endelig skulle fullføre trenerutdanningen min. Mer enn egen karriere som trener, som
preget meg i unge år, hadde jeg denne gangen målet om å gjøre det som var bra for Byåsen og
å utvikle meg som trener. Egenrekruttering, klubbens renomme og posisjon som
utviklingsmiljø i Trøndelag var, og er mine anliggender. En vesentlig mer ydmyk Fredlund
enn i 2002 stilte dermed på UEFA-A lisens i Porsgrunn, og følte seg alt annet enn ferdig
utlært.
Jeg fikk i 2011 i stor grad bekreftet mine styrker, gjennom å skape et godt miljø med gode
verdier på hvordan vi ønsker å være, og vi er i ferd med å få en mer tydelig profil som klubb.
Lederskap i en prestasjonsgruppe er noe jeg mener jeg kan noe om, men jeg har også behov
28

UEFA – A lisens.

Tore Fredlund

for å systematisere dette mer. Gjennom sesongen kom erkjennelsen at punktet jeg har mest å
hente på er hvordan gjøre spillerne best mulig, kommunisere hva jeg står for fotballmessig og
hva vi skal jobbe mot hver eneste dag. Hvordan skal jeg som trener, på feltet, sørge for at det
skjer på en best mulig måte? Jeg pleier å si at jeg er en bedre leder enn instruktør. Arbeidet
med denne skriftlige oppgaven er et viktig tiltak for meg i arbeidet med å bli en bedre trener, i
å skape et bedre læringsmiljø.

Reflektert i 2011. Jeg må utvikle meg videre som trener.

29

UEFA – A lisens.

Tore Fredlund

4. Intervjuer
I denne delen av oppgaven har jeg intervjuet aktører jeg har vært sammen med i forskjellige
perioder av min trenergjerning. Samtaleformen som er valgt er dybdeintervju, noe som
beskrives nærmere i metodedelen. Jeg har ikke fulgt et stramt intervjuoppsett, men heller hatt
en samtale, hvor jeg har prøvd å få frem synspunkter på en del sentrale momenter etter hvert
som intervjuobjektene naturlig kom inn på dem. Jeg har snakket med tre spillere jeg har trent
og to trenere som har vært i team med meg.
Til sammen dekker intervjuobjektene et spenn på 14 år. Fra Byåsen junior + a-lag har jeg fra
perioden 1997-2001 intervjuet spilleren Lasse Holanger. Fra Nardo FK i årene 2006 og 2007
har jeg snakket med spilleren Per Steinar Olsen og assistenttrener Geir Kojen. Til sist har jeg
snakket med spilleren Aleksander Nielsen og assistenttrener Jan Ketil Berg som har vært med
i Byåsen i 2011.

4.1. Lasse Holanger, spiller junior 1997-2000. 1.divisjon 2001.
Om sammenslåingen i gutteklassen. Laget skulle skape elitesatsing på Byåsen, det var for få
gode spillere i både Astor og Byåsen, men til sammen ble det bra. Miljøet var godt. Det ble en
sammensveiset gjeng som holder sammen ennå. Vi spilte for å ha det artig. Ville vinne noen
ting. Det var få spillere med konkrete ambisjoner. Det ble skapt ambisjoner for oss, fra
foreldre og trenere.
Byåsen som klubb. Vi merket etter hvert at vi var i en 1.div klubb. Vi fikk for eksempel
være med på JET–turneringen på Hamar på grunn av klubbens status. Forutsetningene var der
i form av treningsforhold, og et apparat rundt laget. Vi trente samtidig med a-laget. Det ga
noe ekstra.
A-lagets holdning til dere. Vi var ikke ønsket inn på laget. Når vi fikk være med på trening
var det fordi man trengte spillere dagen etter a-kamp. Vi fikk lite tilbakemelding, trenerne
hadde fokus på de eldste spillerne. Når vi scoret fikk vi ikke skryt, i stedet fikk a-spillerne
kjeft. Ingen av oss fikk tilbud om å være med videre.
Samme bildet da du var assistent.
Overgangen til senior. Vi hadde håpet du ble trener da Perry ga seg. Men i stedet kom
Øivind. I miljøet rundt vårt lag forsto man ikke den beslutningen. Laget ble bedre da du tok
over, selv om ikke resultatene ble det. Vi fikk sjansen. Det ble moro igjen, og gnisten var der.

30

UEFA – A lisens.

Tore Fredlund

Hvorfor ikke flere ble a-spillere. Mange hadde potensialet, men vi fikk ikke nok
veiledning, ingen ble fortalt hvor de kunne nå. Det hele ble for tilfeldig. Gjorde noe med
ambisjonene. Når du er 18-19 år er det en kritisk fase. Livet har så mye å by på... De
personlige interessene våre overgikk de sportslige ambisjonene. Mange prioriterte studier,
eksempelvis i Australia. Vi hadde ikke troen på Byåsen. For lite fokus på enkeltspilleren.
Mange kunne nådd lenger.
Mine egenskaper som trener. Som trener var du den mest kompetente trener jeg har hatt,
inkludert a-trenerne før deg i Byåsen. Det var alltid en tanke bak det vi gjorde. Du kunne det
teoretiske, hadde øvelser, lærte oss teori i fotball som vi kunne benytte. Det var spennende og
er viktig å innføre i tidlig guttealder. Du hadde mer fokus på laget, og å vinne ting, enn på å
utvikle enkeltspillere. Du var god på å forme laget etter motstander, nå må vi spille slik. En
del Rosenborg-filosofi var det, men du brukte spisskompetansene våre, og satte sammen laget
slik det var best for oss.
Som leder. Delte oppfatninger, det ulmet blant de som ikke fikk spille, enkelte mente seg
urettferdig behandlet. Du innførte perspektiv på fritiden, skulle ikke se noen på byen, fester
og så videre. 17-19 årsalderen er en kritisk fase, så det var bra.
Dana Cup 2000. Vi var utrolig fokuserte, passet selv på alt som hadde med sol, spise rett,
drikke, hvile og så videre. Vi var så giret. Vinne var målet, andreplassen var uaktuell. Dana
Cup hang høyt, og vi hadde vært der i mange år. Vi la mye i forberedelsene.
Styrker: Taktikk, du var grundig taktisk, la opp etter motstander, gjorde det forståelig for oss
og jobbet med det på trening. Vi bommet veldig sjelden i forhold til kampstrategi.
Kvartfinalen mot AaFK i 2000 var legendarisk, med opphenting etter 0-2 til pausen. Du var
flink til å få opp lagfølelsen, uansett hvordan det gikk.
Svakheter: Personlige tilbakemeldinger, de var for upresise. Ikke utviklingsorienterte nok.

31

UEFA – A lisens.

Tore Fredlund

4.2. Per Steinar Olsen. Spiss og midtstopper. Kaptein Nardo FK 2006-2007.

Per Steinar Olsen (til venstre). Nøkkelspiller i Nardo i 2006 og 2007.

Om 2006. Vi vant jo stort sett alle kampene, det husker jeg. Spillergruppa var veldig fin det
året. Det var et veldig samhold i laget, som i tillegg til det sportslige gjorde det til et veldig
artig år. Som toppet seg med en kvalifisering mot Verdal. Det var en del spillere der, Myhrer,
Svendsen, Zetterlund og Østli som var kjernekarer alle sammen. I tillegg begynte det å
komme opp noen egne unggutter fra klubben det året. I tillegg til at det var fine typer, var det
også mange gode fotballspillere i gruppen, pluss at en stamme av de som hadde vært med
noen år, ble med videre.
Om miljøet. Det var sterke personligheter. Synes alle bidro til lagets beste. Det var ikke noen
egotripper av de. Jeg følte det var oppbacking av unge spillere, og at det var lite opposisjon
mot trener. Tror heller ikke nye spillere som kom til klubben det året, følte at de var
uvelkomne. Det var en veldig åpen garderobe å komme inn i.
Trenerens filosofi. Du var ikke helt 4-3-3. I hvert fall ikke på den måten at du hadde bundet
deg fast til det. Du fremstod som fleksibel og åpen for å prøve andre ting også. Vi spilte jo litt
4-4-2 innimellom også. Jeg har alltid syntes at trenerne som har vært i klubben, har vært for
bundet opp i å skulle spille 4-3-3 uansett. Så det var et vellykket grep du gjorde der. Klubben

32

UEFA – A lisens.

Tore Fredlund

hentet jo også tidvis trenere, nettopp for å følge klubbtradisjonen. Som de også fortsatte med
etter at du hadde vært her.
Kvalifiseringen. Ja, akkurat det husker jeg veldig godt. Året før hadde vi vært veldig
underdog, og gruppa var ikke positiv før de kampene. Inngangen under deg var annerledes. Vi
hadde jo vunnet alle kampene på høsten, og det var sterk tro på at dette skulle vi klare. Du
klarte å få oss til å skjønne at dette var fullt mulig, du gjorde en veldig god pedagogisk jobb
inn mot de kampene faktisk, annerledes enn jeg var vant til tidligere.
Ja, jeg husker spesielt i forhold til hjemmekampen, hvor du gikk gjennom spiller for spiller i
garderoben og sa noen ord til hver enkelt. Det tror jeg aldri jeg glemmer. Foran alle snakket
du til hver enkelt, og sa hva han hadde prestert den sesongen, og hvilken rolle han hadde hatt i
lagets prestasjoner, både sportslig og som person. Jeg husker ikke eksakt hva du sa, men
husker godt den stemningen som ble, og tror det var bra.
Treneren i motgang. Jeg husker du ble litt oppgitt i perioder på grunn av alle skadene, og at
det dermed ble mange utskiftninger fra kamp til kamp. Det var jo noen kamper vi omtrent
ikke klarte å stille lag. Selv om du også nesten tok det med et smil enkelte ganger. ”Hva kan
vi gjøre?” Det ble prøvd mye for å komme ut av situasjonen, kanskje for mye.
Treningshverdagen. En ting jeg har snakket om med andre spillere i ettertid, er kanskje
følelsen av at vi ikke var godt nok trent, spesielt det året vi gikk opp i 2.divisjon. Det kunne
av og til bli for snilt inn i mellom. Spesielt kanskje grunntreningen, som muligens forårsaket
de mange skadene vi fikk utover den sesongen. Vi var rett og slett ikke godt nok trent for å
spille i 2.divisjon. Det var kanskje for snilt.
Jeg synes du var veldig god på garderobepraten, før kamp, inn mot kamp og sånne ting. Det
funka hvert fall for min del. Ut på feltet var det kanskje litt begge deler. Enkelte ganger funket
det, og andre ganger ikke. Det gikk jo litt sånn rykter om at du hadde humørsvingninger en
periode. Det kunne være opp og ned innimellom med humøret.
Styrker og svakheter. De sterkeste sidene opplevde jeg var de pedagogiske, du klarte å få
mye ut av spillerne og holde deg inne med spillerne. Du var åpen for å eksperimentere litt, og
ikke fastbundet i et spor. Det synes jeg er en bra egenskap, mange har en fastkjørt løype
uansett. De svake sidene er at du kanskje var litt for snill, og at det ikke var satt opp nok krav.
33

UEFA – A lisens.

Tore Fredlund

Det er i hvert fall litt sånn inntrykket jeg har sittet igjen med i ettertid når jeg har snakket med
spillere.

4.3. Geir Kojen. Assistenttrener Nardo FK 2006-2007

Geir Kojen.

Førsteinntrykk. Du fremstod som en type som ønsket å involvere både gruppa og apparatet
rundt. For min del, som var en del av teamet var dette tydelig i den første perioden, de tre-fire
første ukene på høsten da vi skulle sette stallen, lot du meg kjøre treningene, og var en
observatør selv. På den måten kunne du bli kjent med klubben og gruppa. Jeg mener å huske
du fikk en god posisjon i gruppa, helt fra starten, spesielt i forhold til måten du inkluderte
spillerne. Det var de ikke vant til. Du klarte tidlig å skape et miljø som var positivt. Det var de
tilbakemeldingene spillerne kom med etter sesongen, og er et inntrykk jeg hadde helt fra
starten.
Trenerteamet. I alle grupper er det en trener som har et hovedansvar. Vi fordelte jo
forskjellige oppgaver oss i mellom. Både når det gjelder deløvelser på trening, og inn i mot
kamp, når det gjaldt analyse, statistikk og slike ting. Her gav du meg et hovedansvar på flere
områder.
Nedrykket 2007. Jeg husker vi startet fantastisk med borteseier mot en av
opprykksfavorittene, Bærum. Så tenkte vi kanskje at vi skulle bli bedre enn vi hadde
forutsetninger for. Nivåmessig holdt kanskje ikke mange av spillerne våre nivået. Det var jo
tross alt et ganske stort skille på 3. og 2.divisjon. Ferdighetene i spillergruppa var ikke god
34

UEFA – A lisens.

Tore Fredlund

nok, som også viste seg etter hvert. Jeg savnet kanskje også en litt mer kynisk innstilling i
forhold til hvordan vi skulle spille. På slutten skulle vi vært mer direkte, og spilt mer det man
kan kalle ”poengfotball”. Spillerutvikling, og det å få frem unge spillere var fokus. Det virket
som man hadde et kanskje vel stort fokus på at man selv kunne styre kampene, og dermed
spilte med unødig stor risiko. Vi skulle ”spille” oss til tre poeng.

Ny divisjon, og seier i første kamp borte mot opprykksfavoritten. Herfra gikk det bare en vei. Nedover…

Spillergruppen. Det var vel en lett blanding av alt. De yngste guttene var gutter som ønsket å
bli gode 2.divisjonspillere dersom ikke Nardo var der selv. Vi hadde også en del gutter som
gikk mot slutten av fotballkarrieren sin. For de hadde det kanskje ikke så mye å si hvordan det
gikk resultatmessig. Det kan nok på sitt vis ha preget gruppa noe.
Egenskaper hos en god trener. Treneren må være flink til å lytte på og inkludere spillerne.
På mange måter må man kunne selge inn sitt fotballsyn og sine argumenter, og få spillerne til
å arbeide i samme retning. Kunsten er å få spillerne til selv å komme med svarene du ønsker
de skal ha når du stiller dem spørsmål. Han må være godt forberedt. Det skinner godt i
gjennom dersom treneren ikke er forberedt, eller har et klart mål for hva han ønsker å jobbe
med for hele perioder, og for hver enkelt økt. Må være faglig flink, og kunne lære bort det han
vil at spillerne skal gjøre. Det er mange trenere som kan mye fotball, men som er dårlig til å
lære det bort.
Min relasjon til spillerne. Vi har vært inne på det, men du var en strukturert trener med et
klart bilde på hvordan ting skulle være. Forberedt og gjennomførte det du skulle. Du klarte å
få aksept og tillit i spillergruppen. Det synes jeg var de største fortrinnene. Du lyttet på dem,
og lot de få prate om ting de mente var viktige. Det var ingen som var utrygg på å gå til

35

UEFA – A lisens.

Tore Fredlund

treneren for å ta opp noe. Og så var du rettferdig i behandling av spillerne. En viktig
egenskap.

4.4. Aleksander Nielsen. Spiller Byåsen Toppfotball 2011.
Førsteinntrykk. Jeg husker du startet med spillermøter, og personlige møter med flere av
spillerne, også meg. Jeg syntes det var veldig interessant, du startet med litt 4-4-2, og litt
forskjellige kombinasjoner, du var opptatt av mellomrom og det var spennende å høre dine
tanker der. Ikke mist var du opptatt av hele klubben, det husker jeg spesielt godt du sa det
første møtet, du sa at 2011 var selvfølgelig viktig, men du så også på lengre sikt da, for
klubben sin del. Det tenkte jeg var veldig bra for klubben sin del, at de ikke hadde en trener
som bare var der for sin egen vinning, neste måned eller neste år, men så det i et lengre
perspektiv, det gir en annen ramme enn en trener som er veldig kortsiktig, som kan føles
veldig krampaktig og jager de kortsiktige løsningene og resultatene.
Jeg følte du hadde det litt i bakhodet da vi kom til sesongen også. Du var til stede i
øyeblikket, men spesielt i forhold til det med juniorene fikk jeg inntrykk av at du prøvde å
bygge dem opp, sakte men sikkert, gjøre de klare. Det var en del juniorer på trening, du så en
del andrelagskamper. Du tenkte mer på hele greia, enn bare a-laget og uten at det gikk utover
a-laget. Jeg tenkte det var bra for Byåsen sin del. For min del hadde det ikke så mye å si, men
jeg tenkte at for klubben er det bra.
Tilbakemeldinger. Det som er bra med deg, sammenliknet med mange trenere jeg har hatt, er
at du på trening, i spill kommer med input på rolig, saklig nivå. Jeg har hatt noen trenere som
har vært veldig oppjaget, bare kauking. Det føler jeg ikke du trenger på et seniornivå. Der er
det den rolige tilbakemeldingen, gjerne i pausene som er best. Ikke minst likte jeg at du i
pausene, i spilløktene, satte opp momenter, ting å tenke på. Det gjorde du helt i fra starten av;
”Nå jobber vi med det, nå jobber vi med det”. Vi fikk knagger å henge det vi skulle gjøre på,
og det synes jeg er greit. Pluss, at du gav, i hvert fall for min egen del, tilbakemeldinger, ting
å jobbe med, i forhold til den rollen. I starten skulle jeg være en som søkte å være spillbar i
mellomrommet. I starten fikk du meg bevisst på det momentet, selv i småbanespill.
Treningene. Det jeg kan si som er minus om treningene, og det har det hele tiden vært i
Byåsen, hvis jeg skal sammenlikne med for eksempel Ranheim. Effektiviteten, en og en halv

36

UEFA – A lisens.

Tore Fredlund

time, når det gjelder som blir gjort. Der, de har selvfølgelig litt større apparat, men med en
gang du kom på banen var en fysio klar til å ta oppvarmingen, som var organisert. Så gikk vi
rett i ny øvelse som en assistent hadde gjort klar på forhånd, og så var banen satt opp for
spilling. På en og en halv time følte du at du hadde trent lenge, for det gikk slag i slag. Til
tider står det jo mange folk på trening på Dalgård også, og piller seg i nesa.. Det ville ikke
være vanskelig å ta små grep, for å få mer effektivitet i det, sette opp neste øvelse, bane og så
videre. En ting jeg synes dere bør ta tak i neste år.

Aleksander Nielsen. Treningene må bli bedre i Byåsen.

Relasjon til spillerne. Jeg synes du håndterte det bra helt ifra starten av. Det har jo vært litt
slik i Byåsen at det har vært noen spillere som har vært mer markante, både på feltet og i
garderoben. Du gav dem den oppmerksomheten og de inputene de trengte uten at du ”pissa
dem opp etter ryggen”. Om noe så følte jeg at du stod opp når det var nødvendig, og det
syntes jeg var en bra ting med deg. Jeg har hatt trenere som veldig har lagt vekt på å holde seg
på lag med som har styrt skuta i spillergruppa. At det ikke var sånn i Byåsen 2011 er en
positiv faktor du har bidratt med.
Kamp. Det jeg syntes du var spesielt godt til var å treffe på inngangen til kamper, både i
dagene rett før kamp og på spillermøtet. Forholdet du har mellom hva du legger vekt på av
hva motstander kommer med og eget spill er god. Vi var forberedt på hva som møtte oss, men
hadde fokuset på oss selv. I forhold til hva du gikk igjennom på fredagene, syntes jeg du traff
mange ganger i løpet av sesongen. Kampdag liknet mye på det jeg er vant til. Under kamp var

37

UEFA – A lisens.

Tore Fredlund

det noen situasjoner, spesielt på våren at beskjeder ikke kom frem til alle på laget, når taktiske
endringer og formasjonsendringer ble iverksatt.
Motgang. Jeg husker du alltid sa at den beste måten å reise seg på, etter å ha fått en smell er å
prestere på nytt igjen, å svare. Vi brukte mandagene på å gjøre oss ferdig med det som hadde
skjedd, og unngikk å dra det med oss. Sammenlikner jeg det med fjorårssesongen er det en
stor forskjell. Når vi fikk en downperiode da, klarte vi aldri å komme oss ut av den. Vi hadde
ingen slike rekker med tap denne sesongen, og det var en bra ting med deg. Vi kom oss opp
og ut av søla. Du bidro ikke til å skape noen krisestemning etter de to stygge tapene. Det er
aldri bra for en spillergruppe hvis stemningen blir oppkavet, og man skal begynne å gjøre om
på alt.
Spillergruppa. En stor andel av spillergruppa er jo relativt ung, i aldersgruppen 18-21 år. De
fleste av dem har et ganske bra ønske om å videreutvikle seg. Det bidrar jo til at treningene
blir gode. Selv de som har vært litt eldre har bidratt til å holde oppe kvaliteten på trening. I så
måte har det vært et godt miljø.
Styrker og svakheter. Det er vanskelig. Du er egentlig den treneren jeg er mest fornøyd med
av de trenerne jeg har hatt opp i gjennom årene. Du er spesielt flink på forholdet ditt til
gruppa. Både menneskene i gruppa, og de rundt laget. Det faglige er veldig bra. Vanskelig å
sette fingeren på noe som kan bli bedre. Her gjelder det hele rammen rundt treningene. Fra det
øyeblikket vi går ut på feltet, er det for ineffektivt. Samla, og ikke individuell oppvarming, og
kutte ned på tiden i mellom øvelsene. I perioder kan også ukene bli for like, i forhold til
programmet. Det kan ha sine plusser, men det er sunt med variasjon av og til. Det kan til tider
bli litt monotont.

4.5. Jan Ketil Berg. Assistenttrener Byåsen Toppfotball 2011.
Førsteinntrykk. Fra dag en, da vi snakket sammen på Dalgård, følte jeg at kjemien stemte.
Følte da, og så i ettertid, at du var faglig sterk, og hadde klare ideer om hvordan du skulle
bygge Byåsen til å bli et godt fotballag. Du er en omgjengelig fyr å ha med å gjøre.

38

UEFA – A lisens.

Tore Fredlund

Jan Ketil Berg

Oppstart. Vi snakket jo om det før oppkjøringen startet, hvordan det hadde vært i Byåsen. Du
tok tak i hvordan det skulle være i gruppa, i garderoben, hvordan folk skulle oppføre seg
ovenfor dommere. I det hele tatt, du var klar på forventninger. Det var ikke alltid god
stemning i garderoben i 2010, og ingen kultur for å ta vare på unge spillere. Dette tok du tak i
fra dag en. Et enkelt grep var din tilstedeværelse i området rundt garderoben i god tid før
trening.
Trenerteamet. Vi var jo nye for hverandre, så det kunne nok ha vært bedre. Jeg syntes det
var greit å jobbe med deg, jeg fikk jo mine oppgaver av deg. Du var den som var sjefen, og
slik skal det være. De gangene du brukte meg, var det noe vi hadde pratet sammen om på
forhånd. Det kunne for eksempel være at du ønsket vi delte oss, slik at du kunne jobbe med en
lagdel, mens jeg jobbet med resten.
Feedback. På feltet var du flink til å gi tilbakemelding. Du varierte mellom å ta til deg folk,
kommentere under spill og ga arbeidsoppgaver før spillsekvenser. Jeg så spillerne tok det til
seg. De likte måten din der.
Motgang. I motgang er du rasjonell. Du prøver å finne løsninger, istedenfor å komme og
sparke i veggen, og si ”faen, nå er vi dårlig”. Du prøvde å finne løsninger som gjorde at vi
kunne skape sjanser, og få ut det som bor i laget, komme på offensiven igjen. Vi fikk jo flere
tilfeller på det, at du gjorde grep som gjorde at vi snudde kamper. Noe jeg ser på som en

39

UEFA – A lisens.

Tore Fredlund

styrke hos deg. Det jeg mener du er flink til da, når du kom i garderoben den mandagen; Alle
grubler jo rett etter slike opplevelser, og lurer på hva skjedde her? Men når du kom mandagen
med analysen din, så gravde du deg ikke ned i 100 ting. Du tok tak i det positive. Hva var vi
gode til i de kampene også, og det tror jeg guttene satte pris på. Jeg tror mange av dem var
vant til trenere som gravde seg ned i problemene, både verbalt og ved video, og brukte lang
tid på det. I stedet tok du tak i de enkle tingene vi kunne gjøre noe med. I løpet av et kvarter
hadde du tatt tak i få fokusområder, og så var vi på feltet igjen og i gang med treningen. Jeg
ble litt imponert av det. Du dyttet ikke gruppa lenger ned i motgang. Etter gjennomgangen
mandag, på et kvarter, så gruppa fremover igjen. Mot den kampen vi kunne gjøre noe med.
Styrker og svakheter. Styrkene dine er at du er faglig sterk, og når du åpner munnen og
begynner å si noe, så hører folk på deg. Det som kommer da er fornuftig, og du er en
omgjengelig fyr. Dermed liker folk deg, uten at det går på bekostning av den respekten du
skal ha som trener. Du tenker fotball på en annen måte enn hva jeg var vant til. Jeg har holdt
på som trener i 30 år, men jeg lærte mye av deg. Tankene dine, du har en tilnærming på en litt
annen måte. Jeg har jo min bakgrunn i 4-3-3, du vet jo, Nils Arne og ”alle” i Trøndelag har jo
gått den skolen. Du har kommet litt videre, og var ikke så fastlåst i gamle måter å gjøre ting
på. Du kunne gjøre små endringer i hvem du brukte, måte å spille på, i forhold til hvem vi
skulle møte. Det virket veldig orientert i ”nuet” og neste oppgave. Alt kan forbedres, du var jo
inne på det selv. Du har jo vært inne på det selv, med kvalitet på trening, være enda tydeligere
på hvilke standarder som gjelder i utførelse. Du kan på feltet, bli ennå mer klar og presis i hva
du forventer av spillerne.

40

UEFA – A lisens.

Tore Fredlund

5. Drøfting
Etter en gjennomgang av mine egne erfaringer, supplert med inntrykkene jeg har fått gjennom
intervjuene kommer jeg i drøftingen til å ta for meg noen utvalgte fokusområder som jeg vil
drøfte opp mot relevant teori. Jeg ønsker å gå i dybden på det som kommer frem som styrker
hos meg, og det som står igjen som klare forbedringsområder for mitt læringsmiljø. For å ta
det siste først. Det spillerne jeg har trent peker mest på er:
•

Tydelig på krav.

•

Faglig utvikling.

•

Kvalitet på trening.

Styrkene jeg vil se på er:
•

Relasjon til spillerne.

•

Gruppa i medgang og motgang.

Det blir viktig i denne delen av oppgaven å knytte drøftingen opp mot det som er oppgavens
tema. Hvordan bedre læringsmiljøet i Byåsen 2012?

Lang ventetid mot Rosenborg 3 runde NM. Seieren glipper om to minutter.

5.1. Krav.
I intervjuene jeg hadde med spillere var det å stille krav noe som ble fremstilt som et punkt
jeg kunne forbedre. Samtidig sa en annen spiller at måten jeg ga rolige tilbakemeldinger på

41

UEFA – A lisens.

Tore Fredlund

under trening var en av mine styrker. Er dette uttrykk for en motsetning? Må en trener være
”knallhard” og direkte med spillergruppen for at det skal oppfattes som at man stiller krav,
eller ligger det mer i uttrykket å stille krav?
All forskning viser at det å stille krav er en noe som kjennetegner miljøer hvor det er høy grad
av læring. Når vi ser tv-program med skoleungdom som har ramlet utenfor, eller lærere som
blir erstattet av ”superpedagoger” som tilsynelatende oppnår mirakelresultater, finner jeg to
fellesnevnere for hvorfor de lykkes. Selvfølgelig er lærerne dyktig i sitt fag, men elevene blir
møtt med forventninger, og de blir møtt med og fulgt opp på krav. De blir møtt av noen som
tror og forventer at de får til noe. Dette skaper en reaksjon hos den som skal lære noe.
Utdanningsdirektoratet slår også fast at et av de viktigste kjennetegn på et godt læringsmiljø
er at det eksisterer forventninger til elevene.
Når det gjelder egen praksis vet jeg at jeg er god til å stille krav når det gjelder adferd i
gruppa, og de felles kjørereglene og rutinene som må ligge der for at folk skal trives, og ta ut
det de kan. Men, jeg vet jeg kan bli mye bedre på å stille krav når det gjelder det
fotballfaglige. Hvordan gjør jeg det?
Bill Walsh, som omgjorde San Fransisco 49’ers fra NFLs dårligste lag til et dynasti i løpet av
siste halvdel av 80-tallet, forteller i sin bok” The score takes care of itself” om hvordan han
tenkte og handlet da han begynte i klubben:
” I came to the San Fransisco 49’ers with an overriding priority and specific goal – to
implement what I call the Standard of Performance . It was a way of doing things, a
leadership philosophy that has as much to do with core values, principles and ideals as with
blocking, tackling, and passing; more to do with the mental than with the physical. While I
prized preparation, planning, precision and poise, I also knew that organizational ethics were
crucial to ultimate and ongoing success. It began with this fundamental leadership assertion:
Regardless of your specific job, it is vital to our team that you do that job at the highest
possible level in all its various aspects, both mental and physical (good talent with bad
attitude eguals bad talent) (Walsh:13)
Dette er vel også, uten at jeg kjenner det i detalj, nært beslektet med hvordan Erik Hamren
bygde sitt Rosenborg med ”attityd og vinnerskaller” som innebar ikke bare hvordan laget så
ut på banen, men også forventninger til spillerne om livet utenfor fotballbanen,
42

UEFA – A lisens.

Tore Fredlund

treningshverdag, kosthold og så videre. Mange trenere har prøvd å stille forventninger. Det
som skiller de som lykkes fra de som ikke lykkes er også evnen til å være tydelig på hva du
forventer. Bill Walsh følger opp med: ”To put it bluntly, I would teach each and every person
in the organisation what to do, and what to think.” (Walsh: 16) Altså en rollebeskrivelse med
spesifikke kjennetegn på hvordan den enkeltes oppgaver skulle løses.
Her begynner vi oss å nærme oss en kjerne. Å stille krav betyr ikke bare at man skal opptre
som en drillsersjant som bombarderer ut sine ordre. Det dreier seg i stor grad om å tydelig
kunne kommunisere hvilke oppgaver som gruppa, eller enkeltspilleren skal løse og hvordan
det skal gjøres. Drillos suksess på 90-tallet var basert på at spillerne hadde krystallklare
føringslinjer å forholde seg til, og ikke en brautende trenerstil. På samme måte hadde Nils
Arne Eggens Rosenborg føringer som innebar at spillerne visste hvordan treneren ville at
oppgavene skulle løses. Her er det viktigere å legge merke til tydeligheten i krav hos begge,
enn forskjellen i hvordan de ble kommunisert.
Så blir det et pedagogisk spørsmål, som også går på trenerens lederstil og filosofi, om han ved
oppstart skal formidle et sett med ferdige rollebeskrivelser og retningslinjer for gruppa, eller i
hvilken grad enkeltspilleren selv skal være med å forme sin egen rolle, og om gruppa skal
være med å utforme de interne retningslinjene. Poenget er at selv om treneren er involverende
i sin tilnærming, eller kommer med en ferdig pakke, så er det en forutsetning at alle skjønner
hva som forventes av dem. Og det er en forutsetning at treneren følger opp, og har evnen til å
få spilleren og gruppa til å ta steg mot de standardene som er satt.
En naturlig konsekvens av det jeg skrev i delen om målsettingsarbeidet i teoridelen er at det
som utgjør kjernen i de daglige kravene treneren skal stille til laget og spilleren, må være det
som er spilleren og lagets treningsmål. Altså, hvordan jobber spilleren og laget på feltet med
det viktigste av det viktige for å bedre forutsetningene til å nå lagets resultatmål. For Byåsen i
kommende sesong vil kravene spillerne blir møtt med være preget av endringer jeg ønsker i
hvordan vi skal spille samt hvordan treningene skal bli bedre med spillestilen som mål. I
tillegg har jeg gjennom samtaler med spillerne kommet frem til noen få, konkrete
fokusområder som går på spillerens rolle, samt styrker og fokusområder.
I graden av involvering er jeg av typen som ønsker å involvere gruppa, som jeg også får
tilbakemelding på i intervjuene, men erfaring har lært meg at man må være bevisst på når, og
i hvilke situasjoner man involverer. Som ny trener i en gruppe ønsker jeg være tydelig, og så
43

UEFA – A lisens.

Tore Fredlund

ønsker jeg gradvis å involvere spillerne mer. Foran kommende sesong ønsker jeg nok å
involvere mer, men dette må ses i klar sammenheng med hvorvidt spillergruppa klarer å følge
Kaas, Kaggestad og Kristiansens krystallklare formulering om at medbestemmelse er
uinteressant dersom det ikke tas et medansvar for prosessen.
Et siste poeng i denne delen om krav er at treneren selv må ha en tydelig Standard of
Performance¨. Å forvente at spillere eller støtteapparat skal jobbe hardt opp mot bevisstgjorte
standarder uten selv å være krystallklar på hvordan du skal løse egen trener – og lederrolle er
fåfengt. Her må man praktisere ”Den gyldne regel”. Forvent av deg selv som leder (minst) det
du forventer av andre. Bill Walsh hadde følgende retningslinjer for sin egen jobb:

Bill Walsh. Startet med å stille krav til seg selv og egen jobb.

“Exhibit a ferocious and intellegently applied work ethic directed at continual
improvement, demonstrate respect for each person in the organization and the work he
does, be deeply committed to learning and teaching, which means increasing my own
expertise, be fair, demonstrate character, honour the direct connection between details
and improvement, and relentlessly seek the latter, show self-control, especially where it
counts the most – under pressure, demonstrate and prize loyalty, use positive language
and have a positive attitude, take pride in my effort as an entity separate from the result
of that effort. Be willing to go the extra distance for the organization, deal appropriately
with victory and defeat and seek poise in myself and those I lead.” (Walsh: 16)
Før man som trener begynner å stille krav til alle andre må treneren se seg selv i speilet som
Bill Walsh gjorde å spørre seg selv; hvordan har jeg tenkt å arbeide, hva er lista for hva som

44

UEFA – A lisens.

Tore Fredlund

er godt nok i det jeg skal gjøre? I sitatet ovenfor kommer en faktor tydelig frem som bringer
meg over i neste bolk. Dersom du vil at laget skal utvikle seg og ta nye steg, fordrer det at
treneren utvikler seg selv også. I romjula hadde jeg derfor et møte med trenere og
støtteapparat med konkrete punkter for hvilke krav som gjelder oss. Skal spillerne møte krav,
må vi være krystallklare på hvilke standarder som gjelder oss.

5.2. Faglig utvikling.
”When you improve a little each day, eventually big things ocur… Not tomorrow, not the next
day, but eventually a big gain is made. Don`t look for the big, quick improvement. Seek the
small improvement one day at a time. That`s the only way it happens –and when it happens, it
lasts” (John Wooden)
I jubileumsnummeret for Fotballtreneren høsten 2011 slår Nils Arne Eggen igjen kategorisk
fast: ”Du kan ikke lære bort det du ikke kan”. Den amerikanske trenerlegenden John Wooden
bruker følgende formulering: ”You can’t teach what you don’t possess.” Når jeg møter disse
utsagnene er det to ting som slår meg. Den første tolkningen har alltid skremt meg. For å
kunne undervise i noe må du være ekspert i emnet, eller altså skal du trene et fotballag må du
ha samme kunnskapsnivå som Eggen eller Wooden. Det sier seg selv at det er å legge lista så
høyt at man ikke kan lykkes. Jeg har senere kommet til den forståelsen at det uttrykket
virkelig betyr for meg er at det jeg som trener velge å fokusere på, det må jeg mestre, både
teoretisk og didaktisk. Prøver man å lære bort noe man selv ikke har helt kontroll på vil man
raskt bli gjennomskuet. Så er det selvfølgelig ikke nok å kun jobbe med det du allerede kan,
selv om det er lurt i starten. Ønsker du at læringsmiljøet i laget ditt skal utvikle seg, krever det
at du utvikler deg selv som trener.
Jeg vil se på følgende faktorer når det gjelder faglig utvikling:
•

Refleksjon.

•

Kurs og nettverk.

•

Prioriterte utviklingsområder.

•

Litteratur og TV.

45

UEFA – A lisens.

Tore Fredlund

Refleksjon.
Når jeg ser tilbake på min trenergjerning virker det klart på meg at jeg hadde den desidert
bratteste læringskurven på siste del av 90-tallet. Det skyldtes flere årsaker. Ved siden av
studiene, var fotball det eneste jeg holdt på med, og svært mye av den tiden som kanskje
skulle vært brukt på studier ble brukt på fotball. Ronglan trekker i sin bok frem påstanden om
at treneren må være en reflekterende praktiker. Med det mener han at trenerens faglige
utvikling må komme ut av at treneren lærer av det han selv erfarer, og hele tiden søke bedre
måter å gjøre ting på. Man må utvikle sin egen praksisteori. Det gjorde jeg. Jeg har fremdeles
permene fra samtlige år 1995 – 2000, og ser i ettertid at det ikke var tilfeldig at jeg nådde et
høyt nivå som juniortrener på slutten av denne perioden.
Et eksempel på at jeg reflekterte, og lærte finner jeg i forbindelse med Dana Cup. Etter å ha
blitt utslått i 8.delsfinalen i 98, skrev jeg i evalueringen at vi måtte finne en bedre måte å
forberede oss til den runden, som hvert år ble spilt 7.30 om morgenen. Jeg har notert ned
forslag til hvordan det skulle gjøres neste år. Her var det detaljer om leggetider, rutine om
morgenen, oppvarming og spising. Endringene ble gjennomført, og både i 99 og 2000
benyttet vi en rutine som fungerte mye bedre og vi gikk til finale begge årene. Selv om det er
på et helt annet nivå, er det på samme måte en manager i Premier League må tenke og agere
for å lære hvordan eksempelvis det tette kampprogrammet ved juletider skal mestres.
Likeledes finner jeg i disse permene tydelige planer og evalueringer i forkant av sesonger, og
mellom kamper og turneringer. I ettertid ser jeg dermed ganske klart at jeg etter 11 år som
trener i aldersbestemt gjennom refleksjon, prøving og feiling hadde kommet ganske langt i
den rollen. Jeg hadde nok brukt ganske mange av de 10 000 timene Eriksson (Jordet:UEFA-A
Porsgrunn 2011)mener man må bruke for å nå ekspertise innen et fagfelt. Nå er ikke poenget
å påberope meg ekspertise som aldersbestemt trener. Poenget er mer å peke på at da jeg i
2001 begynte som hovedtrener på a-lagsnivå hadde jeg masse erfaring, og hadde reflektert
mye som aldersbestemt trener, men jeg måtte på mange måter begynne læringskurven på nytt
som a-trener, og skaffe meg erfaring, å være flink på å trekke lærdom ut fra de erfaringene jeg
fikk.
En utfordring jeg har er at de 10 årene jeg har hatt som a-trener har vært oppstykket i bolker
på 2-3 år, og at tidsbruken hele tiden har måttet vært balansert opp mot jobb og familieliv.
Selv om jeg nok ante denne utfordringen da jeg kom tilbake, ble jeg overrasket over hvor

46

UEFA – A lisens.

Tore Fredlund

”nybegynner” jeg følte meg i fjorårssesongen. Som a-trener har jeg ikke hatt den
kontinuiteten jeg hadde de første 11 årene jeg trente lag. Så fikk jeg heller kompensere
manglende sportslig kontinuitet med refleksjonene om lederrollen jeg hadde skaffet meg
gjennom arbeidsliv og studier.
Så får 2012 vise hvor flink jeg har vært til å reflektere over begge sider ved min
trenervirksomhet. Poenget er at jeg mener refleksjon er en viktig suksessfaktor for at en trener
skal utvikle sin kompetanse som leder av læringsmiljøet. Evnen til ikke bare å erfare, men
trekke lærdom og utvikling fra erfaringene. Jeg har hvert fall kommet dit at jeg skjønner
betydningen av at den som tror han er ferdig utlært, ikke er utlært, men ferdig.

Læringsfellesskapets refleksjon.
I boka ”Spiss” av Eivind Arnevåg, synes jeg intervjuet med Petter Belsvik er interessant. Når
han snakker om tida i Rosenborg, trekker han ikke bare frem Nils Arne Eggen og spillestil.
Noe av det som gjorde mest inntrykk på han er at spillerne seg i mellom i garderoben, og
ellers, utenom treningstid snakket om hvordan de kunne gjøre hverandre og laget bedre. Det
var han ikke vant med.
”Argyris og Schøn (1996) trekker frem systematisk refleksjon som kjernen i
organisasjonslæring. Refleksjon er en forutsetning for at organisasjonsmedlemmene skal
justere eller endre de mentale strukturene som de handler ut fra. De mener at
organisasjonsutvikling er et resultat av kvaliteten på de refleksjons – og utviklingsprosessene
medlemmene engasjerer seg i, og av referanserammene som legges rundt dette arbeidet.”
(Senge:131)
En utfordring for meg i Byåsen i 2011 sammenliknet med andre lag jeg har trent var at jeg i
starten opplevde sentrale og erfarne spillere som passive og stille i forhold til de sportslige
prosessene. Gjennom sesongen ble dette bedre, og som en forutsetning for at det skal skje
mest mulig læring i gruppa, trenger jeg at flere enn bare meg er opptatt av å diskutere, finne
løsninger, og tar regi på hvordan vi skal utvikle oss som lag. Begrepet kontinuitetsbærer er
ofte brukt, både om Rosenborg i storhetstiden, og om andre lag. For meg er et viktig bidrag
slike spillere gir utover den rent sportslige, at de er garantister for den totale læringen i laget.

47

UEFA – A lisens.

Tore Fredlund

Det fordrer selvsagt at de har den rette holdningen, og har innsikt nok til å forstå at dette i seg
selv, i tillegg til sportslig prestasjon er et viktig bidrag.
Det er mange måter å være kontinuitetsbærer på. Enkelte spillere er det gjennom væremåte,
og det eksemplet de setter gjennom trening og kamp. Noen er det gjennom å bidra med sin
erfaring i garderoben, mens en siste gruppe i tillegg er bevisst hvordan de påvirker de unge
spillerne i læringsgruppa i positiv retning. Den siste gruppa er etter min erfaring i mindretall,
men her er det etter min mening et ubenyttet potensial i at trener og klubb må sette en kultur
som gjør at de rutinerte spillerne også ser rollen sin her. Spesielt i en utviklingsklubb som det
Byåsen er.

Håvard Karlsen. Kontinuitetsbærer i Byåsen.

I 2011 brukte jeg energi på at jeg ikke syntes de etablerte naturlig tok en god og konstruktiv
rolle ovenfor de yngre spillerne. Jeg bestemte meg derfor for å dyrke det eksemplet de satte
gjennom prestasjoner på trening og kamp. Gjennom egen vektlegging av hvor viktig unge
spillere er for klubben, samt bevisstgjøring over tid, ser jeg at de rutinerte nå i større grad tar
en god kontinuitetsbærerrolle. Dette, samt en bevisst rekruttering av erfarne spillere også etter
hvilke kvaliteter de har utover de sportslige vil være viktig for at Byåsen utvikler et ennå

48

UEFA – A lisens.

Tore Fredlund

bedre læringsmiljø. Målet med dette er selvfølgelig at refleksjonen i læringsmiljøet i gruppa
skal bli bedre.

Kurs og nettverk.
I forelesning i Porsgrunn på UEFA-A samling sa Lars-Tore Ronglan at læring krever
egenaktivitet hos den som skal lære. Ikke bare rent fysisk, men også i refleksjon og
bearbeidelse av det som blir presentert. Kurset kan legge til rette for at læring skal skje, men
til syvende og sist er det opp til kursdeltageren. Som jeg skrev i oppsummeringen av egen
trenergjerning har mitt utbytte av å være med på UEFA-A utdanningen i år kontra deltagelsen
i 2002 vært mye større. Det ironiske er at mitt mål i 2011 med å fullføre var nettopp det, å
fullføre, og så skapte mitt møte med trenerrollen en ekte motivasjon for å lære.
I mitt virke som rådgiver i ungdomsskolen forteller jeg hvert år elevene om formell og
uformell kompetanse. Formell kompetanse er den du får gjennom utdanning, mens uformell
kompetanse er kunnskaper og ferdigheter du enten har i kraft av personlige egenskaper eller
fra erfaringer på andre læringsarenaer. Budskapet mitt til dem er at du trenger den formelle
kompetansen for å komme i betraktning til jobber, men at det er den uformelle kompetansen
som skaffer deg jobben. Vi lever i en tid hvor den uformelle kompetansen blir viktigere og
viktigere. Ingen ansetter en person kun etter papirer i våre dager. Dette betyr ikke at
kompetanse ikke er viktig, men det er kun særdeles få jobber i dag hvor ikke evnen til
samhandling med andre er viktig, og de personlige egenskapene blir avgjørende.
Jeg vil kort nevne noen årsaker til at kompetanse utover utdanning blir stadig viktigere.
Kunnskap er tilgjengelig på en helt annen måte i dag gjennom ressurser på internett. Det som
var forbeholdt noen få, er nå åpent for alle. Dessuten blir utdanning fortere utdatert på alle
fagfelt enn før, ikke minst når det gjelder fotball. Dette medfører et betydelig behov for å
vedlikeholde og utvikle den kompetansen man har.
På en slående måte ble dette igjen gjort klart for meg på samlingen i Porsgrunn i sommer hvor
mange av ”den yngre garden” sitter med enorme kunnskaper gjennom arbeid med
kampanalyse og digitale analyseverktøy. Bare på de ni årene siden min forrige samling i
Porsgrunn ble det dermed synliggjort at kunnskapen på en helt annen måte i dag ikke er
monopolisert og ”forbeholdt” kursledelsen, men er mangfoldig og tilgjengelig for alle. I

49

UEFA – A lisens.

Tore Fredlund

Godfoten siterer Nils Arne Eggen humoristisk Holberg med at ”et er et søkart at forstå, et
andet et skib at føre”. Jeg kunne ha ”forsvart” meg mot de unges kunnskap med at jeg har
erfaring i å lede lag, men samlingen gjorde også klart et behov for å oppfriske mine
”kartkunnskaper”.

Jeg må utvikle min forståelse av spillet.

Dette bringer meg naturlig over i nettverk. Med det uttrykket forstår jeg at man har kontakter
som man kan snakke åpent med uten at de er inne i klubbmiljøet. I tillegg til at man gjensidig
kan hjelpe og bistå hverandre med tjenester og kunnskap av forskjellig art. Da jeg gjenopptok
trenervirksomheten i fjor hadde jeg et mye mindre faglig nettverk enn jeg hadde for ni år
siden. Det var et savn.
Det er også i mine øyne en av de største fordelene trenere med spillererfaring har i startfasen.
Et eksisterende nettverk både blant spillere, ledere og trenere i klubber de kan benytte i
startfasen som trener. Derfor var det gledelig at kurset i Porsgrunn var med på å utvide mitt
nettverk. Dette har allerede vært nyttig når det gjelder spillerlogistikk, men mer interessant
her er at jeg har kunnet dratt veksler på andres kompetanse når det gjelder både fysisk trening
og kampanalyse.
Å ha en ekstern person i en slags mentorrolle er også noe som kan bidra til faglig refleksjon
og utvikling som trener. Dette dro jeg nytte av i fjorårssesongen hvor Rune Bratseth med
jevne mellomrom var en samtalepartner jeg diskuterte med. Han har gjennom flere år vært
trener i aldersbestemt i Byåsen, og flere av guttene han har trent begynner nå å være en del av

50

UEFA – A lisens.

Tore Fredlund

a-stallen. I tillegg hadde jeg vært lærer for to av barna hans, så vi kjente litt til hverandre. Han
så de fleste av våre hjemmekamper og kom med både oppmuntring, tøff kritikk, spørsmål og
egne meninger. Jeg lærte mye av våre samtaler.

Rune Bratseth. Tøff, ærlig og inspirerende samtalepartner 2011. Ikke imponert av vår defensive organisering.

Prioriterte utviklingsområder.
”It´s what you learn after you know it all that counts the most”. (John Wooden)
På slutten av hver sesong gjorde John Wooden et konkret studium innenfor et fagfelt han
mente ville gjøre han bedre som trener og laget hans bedre. Etter å ha identifisert det han
ønsket å utvikle tok han kontakt med trenere hos lag Wooden mente utmerket seg i den delen
av spillet han hadde fokus på. Ved hjelp av detaljerte spørsmål om hva de han intervjuet
mente var viktige læringsmomenter, og hvordan de trente på det, prøvde han å bryte ned
faktaene til konkrete momenter både når det gjaldt læringsmomenter og innlæring. Det som
fremkom som nyttig implementerte han i arbeidet foran kommende sesong. Resultatene av
hans undersøkelser delte han med de som hadde bidratt. På den måten sørget han for å være i
utvikling selv gjennom 40 år som trener.
Det som kanskje imponerer mest med denne tilnærmingen er erkjennelsen av at man stadig
må utvikle seg, og har noe å lære. Den erkjennelsen kom hardt på meg i løpet av
fjorårssesongen, og er noe jeg vet vil prege hvordan jeg arbeider som trener fremover. Nå er
ikke fokuset på denne oppgaven spillestil, eller hvilke utviklingsområder jeg har for Byåsen
det som er tema. Her går det mer på min kompetanse som trener.

51

UEFA – A lisens.

Tore Fredlund

John Wooden. Utviklet seg selv systematisk foran hver eneste sesong.

Etter samtalene med spillerne i forbindelse med denne oppgaven, etter egen evaluering av
forrige sesong samt bevisstgjøring gjennom deltagelse på UEFA-A har jeg satt meg to
prioriterte egne utviklingsområder i løpet av 2012-sesongen. Disse er:

•

Lære meg og ta i bruk analyseverktøy. Både for min egen og lagets utvikling.

•

Større kvalitet og mer systematikk i trening, med utgangspunkt i et klart pensum for
hvordan jeg ønsker Byåsen skal fremstå i 2012.

Begrunnelsen for hvorfor jeg har valgt disse to synes jeg kommer klart frem tidligere i
oppgaven, men uavhengig av hvilke jeg hadde valgt er det som er viktig at jeg følger malen til
Kaas, Kaggestad og Kristiansen og har en klar plan for hvordan jeg skal gjøre dette. Hvilke
treningsmål skal jeg ha for å øke mulighetene til nå mine mål. Og for å arbeide i Wooden sin
ånd, identifisere hvem kan jeg oppsøke og identifisere kunnskapen som kan hjelpe meg i mine
utviklingsmål.

Litteratur og TV.
”Dere må se fotball på TV. Hiv ut kjerring og unger, og se hva de beste i verden driver med”
(Nils Johan Semb, cupfinaleseminaret 2006)

52

UEFA – A lisens.

Tore Fredlund

Uansett hvilket fagområde man jobber innen mener jeg det er viktig å lese mye. Både ved at
man er systematisk innenfor selve faget, og ved at man trekker veksler på ting man henter fra
andre kilder. Med all den fotballen som er på TV kan man hvis man er bevisst få mye faglig
ut av å se på kampene. Hvis man ønsker kan man også se hver eneste kamp til de beste
klubblagene i verden på enten tv eller web-plattformer.
Jeg leser mye. Både fotballfaglige tidsskrifter og bøker. I tillegg er jeg en sluker av biografier
om trenere (gjerne i andre idretter) og spillere. Gjennom jobb og nylig avsluttet
videreutdanning som rådgiver er jeg innom mye litteratur om veiledning og ledelse. Som ung
var jeg i stor grad tilbøyelig til å prøve kopiere ideer og væremåte som ble presentert i
litteratur. Mens jeg nå stadig oftere bruker litteratur til å speile meg selv, og reflektere over
egen praksis. I tillegg er biografier, og andres erfaring nyttig som en slags beredskap for
situasjoner man kan komme opp i. Å kopiere andre bryter med prinsippet om at man ikke kan
lære bort noe man ikke kan.
I årene jeg ikke trente lag var det ikke vanskelig å være enig med dem som mener det er nok
fotball på tv. Som trener mener jeg det er viktig å se mye fotball. I oppsummeringen av egen
trenergjerning nevnte jeg hvordan vi tålmodig studerte Ajax sin spillestil på 90-tallet, som ble
forsøkt kopiert, med særdeles dårlig resultat. Også Drillo oppfordrer i sin siste bok ”Spill
effektiv fotball” leseren til å se fotball på TV, men han oppfordrer til å være systematisk, og
ha sjekkliste på hva man ser etter.
I likhet med mange i Trøndelag har jeg et nært forhold til Rosenborg og 4-3-3. Det var først
da jeg skjønte at Nils Arne tok utgangspunkt i enkeltspillerens ferdigheter da han komponerte
laget at jeg selv begynte få til å forme mine lag. Selv om jeg fremdeles holder fast ved det,
synes jeg det er spennende å se hvordan andre lag spiller. Etter at jeg begynte i Byåsen i 2010
har jeg sett ekstremt mye fotball, de fleste kampene på nett. Felles for de fleste beste lag i
verden er at man kun opererer med en frontspiller. Derfor er det spennende å se ulike måter
midtbane og kantroller kan løses på. Selv om vi i Byåsen forvalter en solid trøndersk tradisjon
i vår spillestil, henter jeg impulser fra både Molde, Strømsgodset, Barcelona, Real Madrid og
Manchester City i hvordan vi kan utvikle vår måte å spille 4-3-3 på.

53

UEFA – A lisens.

Tore Fredlund

Pedro, på Barcelona, har gitt meg inspirasjon for kantrollen i Byåsen.

Et annet poeng med fotball på TV er at det gir meg som trener en felles referanseramme med
spillerne i læringsmiljøet. Spillerne ser mye fotball og er engasjerte. Det gir en god
innfallsvinkel til å diskutere fotball generelt, og rolleutførelse spesielt med enkeltspillere både
til inspirasjon og bevisstgjøring. Jeg vet godt hvilket lag spilleren holder med, og bruker det i
min relasjon med spilleren.
Et artig eksempel er spilleren Pål Andre Helland som kom til Byåsen sommeren 2011, etter å
ha stagnert i Rosenborg. På grunn av avgang i gruppa, måtte vi sette laget på nytt den høsten.
Pål tok utfordringen som spiss uten å ha spilt der før. Med hans venstrefot som
spisskompetanse, og med min kunnskap om at Arsenal er laget hans, snakket vi sammen om
hvordan Van Persie spilte. I stedet for å se Påls naturlige begrensninger som spiss, så vi
muligheter, og hentet inspirasjon til hvordan vi kunne utvikle hans måte å løse rollen. Pål tok
fart igjen, scoret 9 mål på 10 kamper, og skal i år prøve lykken i Hødd.
Toppfotballsenteret har skapt sin referanselab. Jeg ville ha syntes det var spennende å skape
en lab når det gjelder rolleutførelse, samt en lagtaktisk som sammenfaller med noen få
prioriterte spillestilskriterier for hvordan vi ønsker å spille i Byåsen.
Min erfaring er at å lese faglitteratur, og se fotball på TV gir inspirasjon, og grunnlag for
refleksjon, både for meg som trener og for læringsmiljøet som et lag. Jeg har ikke tro på å

54

UEFA – A lisens.

Tore Fredlund

kopiere, men har stor tro på å være åpen for nye løsninger, og stille spørsmål ved egen
praksis.

5.3. Trening.
”I Rosenborg trener vi på det samme i januar som vi gjør i sesongen” (Nils Arne Eggen)
I intervjuene mine med spillerne kommer det klart frem at kvaliteten på treningene var noe de
satte fingeren på. Det har jeg gjort selv også. Foran 2012-sesongen er bedre treninger et av
mine fokusområder som trener. Jeg har ikke vært i tvil om min evne til å skape engasjement
på feltet, eller å ha en god ramme for økta som leder. Derimot har jeg vært usystematisk i
tilnærming, og begrunnelser i hva, hvordan og hvorfor jeg velger faglig innhold. Jeg har uten
å ville det i for stor grad operert med amputerte læringsløp. I tillegg tror jeg dette er et annet
punkt hvor trenere med spillererfaring har et fortrinn i startfasen, et større repertoar av
egenopplevde måter å sette sammen økter på.

Innhold i treningen
Spesifisitetsprinsippet. Jeg starter dette avsnittet med noen prinsipper og begynner med
spesifisitetsprinsippet. Det du øver på blir du god til. Forutsatt at det gjøres med kvalitet,
selvfølgelig. Her ligger det muligheter for den som prioriterer godt, og som følger Kaas,
Kaggestad og Kristiansen sin anbefaling om å prioritere det som har størst innvirkning på
resultatet. Likeledes ligger det en her en ubønnhørlig konsekvens at om man ikke er god til å
prioritere, men har et for bredt fokus vil spesifisitetsprinsippet slå ut med at man ikke blir
spesielt god på noen ting. Dette er et av områdene jeg syndet mot i 2011, hovedsakelig
grunnet utdatert kompetanse, usikkerhet på hvordan jeg trodde laget skulle spille og at jeg
ikke kjente gruppa godt nok.
Innhold. Det neste prinsippet dreier seg om at treningen har et mål og en retning. ”Som trener
må du velge aktiviteter som i størst mulig grad gjenskaper de situasjonsbetingelsene spillerne
opplever i kamp. Aktivitetene må i tillegg inneholde alternativer for spillerne å velge mellom.
Dette betyr at spillerne må gis mulighet til å gjøre valg og benytte ulike teknikker i
spillsituasjoner hvor omgivelsene og oppgavene tilsvarer det spillerne møter i kamp.” (Bergo
m.flere:120) Det vi gjør på trening må gjenspeile, og forberede oss til det vi vil møte i
konkurransesituasjon, altså selve kampen. Treningen må påvirke alle de fire dimensjonene i

55

UEFA – A lisens.

Tore Fredlund

modellen. På fellestreningene velger jeg å prioritere relasjonell, strukturell og
kampdimensjon. Å gå mer i detalj på dette ligger utenfor denne oppgaven.

Klar for 3.runde NM mot Rosenborg. Med fokus på hvordan vi vil kampen skal bli.

Her var jeg uforberedt i fjor, etter en pause fra fotballen på tre år, hadde jeg ikke lenger
gyldige referanser på hva som ville møte oss. Nå vil jeg også kommentere sitatet ovenfor med
at det kan fremstå noe passivt. Vi skal forberede oss på det vi møter, jeg ønsker også en mer
aktiv tilnærming. Treningen skal gjenskape de situasjonene vi ønsker spillerne skal oppleve i
kamp. Vi har fokus på oss selv. Jeg synes også intervjuet med Byåsen-spilleren fra i fjor
underbygget at jeg hadde en aktiv holdning til hvordan vi ønsket kampene skulle være, hvilke
situasjoner vi ønsket skulle oppstå. På den måten prøver jeg å få laget til å spille med min
favorittdefinisjon av begrepet selvtillit: ”Selvtillit er å gå ut på banen å tenke på det vi vil skal
skje, mangel på selvtillit er å gå ut på banen å tenke på det du ikke vil skal skje.”(Bob
Rotella) Foran cup-kampen mot Rosenborg i fjor snakket vi i to uker kun om det scenariet
hvor vi vant kampen. Også jeg visste utmerket godt det var mange scenarier hvor de vant, de
fleste med klar margin, men de snakket vi ikke om.

56

UEFA – A lisens.

Tore Fredlund

ET GODT FOTBALLAG
Fysiske
ressurser

DEN
INDIVIDUELLE
DIMENSJON

Psykiske
ressurser

Sosiale
ressurser

DEN
RELASJONELLE
DIMENSJON

DEN
STRUKTURELLE
DIMENSJON

FOTBALLFERDIGHET
SPILL- OG KAMP
DIMENSJON

Denne modellen utfordrer også treneren på det Udir holder frem som sentralt for læreren.
Læreren i et godt læringsmiljø er i stand til å lede læringsløp. Treneren må altså med innsikt i
de fire dimensjonene være i stand til å lage et treningsregime som forbereder, og utvikler laget
på de krav og situasjoner de vil møte. Da jeg stod to ganger i juni 2011 i Østfold, etter 3- 5
mot Moss og 1-6 mot Kvik/ Halden følte jeg alt annet enn at jeg hadde ledet et godt
læringsløp. Den relasjonelle og strukturelle dimensjonen kollapset. Jeg hadde ikke forberedt
laget godt nok på hele pensum.

Oppbygging av økter
Det neste prinsippet dreier seg om oppbygging av økta. Boka ferdighetsutvikling i fotball slår
fast: ”Hver trening bør ha et klart tema med et tilknyttet mål. Ulike temaer og mål bør
komplettere hverandre i en meningsfylt helhet. Treningens tema og mål bør gå igjen under
oppvarmingen, i funksjonelle øvelser, i spill og i avslutningsdelen” (Bergo m.fl:240)
Her er det to aspekter jeg tar tak i. Det første er at læringsmålene for den enkelte økt kan
prioriteres tydeligere. Jeg kan noen ganger bli litt usystematisk om hvordan den enkelte økt er
57

UEFA – A lisens.

Tore Fredlund

satt sammen. Nå er det ikke slik at min praksis på dette er tilfeldig. At ikke alle økter har en
rød tråd i forhold til ett tema skyldes en instinktiv opplevelse av det boken også sier: ”En
trener skal alltid spørre seg: Hvor meningsfull er denne aktiviteten ut i fra et læringshensyn,
og hvor meningsfull er aktiviteten ut fra et læringshensyn, og hvor meningsfull er aktiviteten
ut fra et opplevelseshensyn. Den gode treneren finner ofte aktiviteter som tilfredsstiller begge
disse hensynene.” (Bergo m.fl:136) Dette kjenner jeg meg godt igjen i. Spillerne skal synes
det er både utviklende og moro å være på trening. Derfor må det være tysker på trening av og
til, selv om det ikke innehar læringsmomentet pumping og riktig avstand mellom lagdeler.
Det andre aspektet er at treningene skal komplettere hverandre i en meningsfull helhet. Man
kan ikke ha en rekke godt, sammensatte økter som sammen ikke peker frem mot en ønsket
utvikling. Konsekvensen jeg tar av det, er at mitt bilde på hvordan jeg ønsker Byåsen skal
spille i 2012 former innholdet i all treninger. ”Først former vi målet, så former det oss.”
(Stensbøl) Derfor brukte jeg mye tid før sesongoppkjøringen i år sammen med resten av
trenerteamet på å evaluere fjorårssesongen, samt å diskutere hvilke muligheter som ligger i
troppen 2012. Kriteriene for dette var spillestil, fysisk trening og enkeltspillere. Etter at vi
gjorde det endte vi med et slags pensum som vi jobber med fra dag en, og hvor innholdet i de
ukentlige øktene er komponert slik at vi stadig kommer tilbake til de prioriterte
satsingsområdene våre. Altså må det læringsløpet jeg skal lede i 2012 være bedre i forhold til
de kravene som vil møte oss.
Oppholdet i Porsgrunn ga meg også en nyttig påminnelse på forskningsfunn jeg tidligere
visste om fra idretten golf. Om effekten av blokktrening kontra randomisert trening. ”Med
variert og randomisert trening må du i større grad produsere en ny løsning hver gang,
istedenfor å bare gjenta den løsningen som allerede ligger i korttidshukommelsen din. (Jordet
– Porsgrunn 2011) Eksemplet jeg kjente fra golf gikk på at utøvere som skulle trene putting
og bunkerslag fikk bedre testresultat når de hadde byttet på hva de trente på, istedenfor å
jobbe isolert i lengre perioder med hver av teknikkene.
Dette er også interessant i forhold til hvordan man tenker i fotball. Fra før er jeg vant til å
tenke på at man beveger seg bevisst opp og ned på funksjonalitetsskalaen. Men i etterkant av
oppholdet i Porsgrunn begynte jeg også å eksperimentere med å løsrive meg fra eksempelvis
kun å ha momenter på angrepsspill i enkeltøkten. Praktisk betydde det at hvis jeg hadde seks
spillsekvenser av 5 minutter på trening, byttet jeg annenhver gang på hva jeg hadde fokus på.
58

UEFA – A lisens.

Tore Fredlund

Det kunne være gjenvinning, omstilling den første og skape gjennombrudd siste tredel den
andre og så videre. Inntrykkene så langt er interessante, og gir mersmak. Jeg la merke til
fornyet konsentrasjon hver gang jeg skiftet fokus. I tillegg la jeg merke til at spillerne fordi
om jeg hadde mitt fokus på det offensive, selv tok tak i de defensive læringsmomentene. Med
tanke på funnene om self-regulation og fotballspillets kompleksitet tror jeg det er spennende å
tenke mer randomisert trening, så lenge innholdet gir mening i forhold til, og tilstrekkelig
dekker de treningsmålene laget har satt seg for å nå sine resultatmål. Dersom spillerne på
trening må være mer aktive med å produsere nye løsninger i spillsituasjon, er det grunn til å
tro at den egenskapen vil bedres i kamp.

Effektivitet i trening
Et av punktene jeg fikk kritikk på i intervjuene er tidseffektiviteten i treningene. Det var nok
noe jeg var klar over, og som også ble veldig aktuelt da flere av våre tildelte treningstider for
vintersesongen 2012 hadde en varighet på en time og femten minutter. Den tiden må utnyttes.
Jeg har også siden oppholdet i Porsgrunn lest boken om John Wooden, og latt meg inspirere
av hans systematikk når det gjaldt trening.
”Each one of Coach Wooden’s practise sessions was planned to the minute. Every activity
lasted a predetermined amount of time, and time was never compromised, for any activity or
for the duration of the session. Not a moment was wasted.” (Nater&Gallimore: 69)
I kravene jeg formulerte for trenerteamet før vi satte i gang detaljplanleggingen av
oppkjøringen var dermed ett av dem at våre treninger skal være organisert på minuttet. Det
betyr en tydelig plan for hver økt, og en tanke om hvordan overgangene mellom sekvensene i
økta skal være. Dette strider litt med hvordan jeg tenkte som ung trener, eller som nyutdannet
lærer. Da hadde jeg gjerne holdningen at lengden på hver sekvens var noe jeg regulerte ut i fra
hvor godt den fungerte. Nå mener jeg at Woodens ideal i det lange løp tvinger frem en bedre
planlegging, og at spillerne merker det som en skjerpende faktor når trener er godt forberedt,
og ikke bare improviserer. Dette påpekte også han. Hvis det ikke fungerer, følg planen, lær
av det i evalueringen av økta, og vær bedre forberedt neste gang. Jeg tror også det gjør noe
med autoriteten til treneren, og spillernes motivasjon at treningene er godt planlagt og
tidseffektive.

59

UEFA – A lisens.

Tore Fredlund

I tillegg til at økta er godt nok forberedt er en hensiktsmessig utnyttelse av trenerteamet i de
forskjellige delene av økta, og noen ganger samtidig, noe jeg ønsker forbedre har for å oppnå
mer effektive treninger. Når dette skrives, medio januar er dette en spennende utfordring som
vi sammen som team fremdeles ikke mestrer godt nok. Vi misser fremdeles to minutter her og
fire minutter der. Men, vi er i tydelig utvikling.

Tilbakemelding og læring
” You haven`t taught until they have learned” (John Wooden)
Da har jeg sett på hva innholdet i trening skal være, målet for treningen som forbereder
spillerne ut fra de fire dimensjonene og hvordan treningene skal være nøye planlagt og
effektive. Den siste biten som må på plass er selve håndverket til treneren på feltet, i
arbeidsbetingelser for, og kommunikasjon med spillerne. Det hjelper ikke hvor godt man har
planlagt, eller hvor god utvelgelsen av treningsmål er, dersom man som trener ikke er i stand
til å lese hva som skjer på feltet, eller skape bevegelse mot målet.

Den viktigste jobben for treneren starter når treningen er i gang.

”Derfor er treningsplanen bare en enkel rammeplan som angir læringsmål, og angir
aktivitetene i stikkords form, med rekkefølge og tidsbruk. Dette er viktig å legge merke til for
alle fotballtrenere. Det er umulig å planlegge det virkelige innholdet i treninga – det som
skaper læring og prestasjonsframgang. Rammeplanen forteller oss hva som skal vektlegges,
og når, men lite om hvordan aktivitetene skal utføres for å gi ønska læringseffekt. Trenerens
viktigste oppgaver starter altså etter planlegginga og etter at han har satt i gang aktiviteten”
(Godfoten: 240)

60

UEFA – A lisens.

Tore Fredlund

Ronglan trekker frem to hovedinnganger for å skape læring hos utøverne.
•

Tilrettelegge det fysiske læringsmiljøet (situasjoner, øvelser)

•

Bidra i kommunikasjonen underveis (veilede, instruere, diskutere, spørre, gi råd, etc.)

(Ronglan: forelesning Porsgrunn UEFA-A 2011)
Vi har allerede sett på det fysiske læringsmiljøet. En utfordring for treneren er å gi utøverne
de utfordringene som gir en læringseffekt. Det må ikke bli for lett, og kjedelig, og det må ikke
bli for vanskelig. Vi må være i flytsonen. Konkret, på feltet vil dette dreie seg om variabler
som banestørrelse, antall motspillere og eventuelle betingelser som kan få frem de ønskede
læringsmomenter.

Kommunikasjonen med spilleren
på feltet
redskap
spørsmål

coaching

veiledning
rådgivning
instruksjon
svar
relasjon
likeverdig

maktbasert

(Ronglan, UEFA – A Porsgrunn 2011) Arbeidsredskapene til treneren.
I forbindelse med UEFA-A lisens fikk jeg både i praksisuka, og i ”Mitt lag i trening og kamp”
fra to ulike observatører, på ulike tidspunkter, samme konkrete tilbakemelding på samme del
av håndverket mitt på feltet. Jeg var god til å komme med momenter, og kommentere
løsninger verbalt, men ikke dyktig nok til å visualisere det jeg snakket om for spillerne. Der
vet jeg at jeg har et forbedringspotensiale. At jeg til tider kan coache for mye i flyt, altså når
spillet går, fremfor å stoppe spillet og visualisere løsninger eller konstruere situasjoner. Det
kan henge sammen med at jeg har tatt for mye hensyn til spillernes opplevelsesaspekt ved
treningen og ikke nok på det læringsmessige. I tillegg opplevde jeg gruppa i fjor som lite

61

UEFA – A lisens.

Tore Fredlund

homogen i forhold til ambisjoner, og utviklingsorientering. Isteden for mye stans i spillet,
satset jeg derfor på samtaler med enkeltspillere i pauser på spillsekvenser. Der kunne jeg gi
både tilbakemelding og arbeidsoppgaver. For spilleren jeg intervjuet falt dette tydeligvis
positivt ut.
Foran neste sesong ønsker jeg å bli bedre til få frem de bildene jeg ønsker, å visualisere på en
måte som gjøre læringen bedre i laget. Jeg har ofte følt at fredagstreningen er den som går
mest ”på akkord” med opplevelsesbehovet for spillerne. Man kommer lett i en situasjon hvor
man skal ”ta alt” som en forberedelse til kampen. Som ingen spillere over tid synes er spesielt
motiverende. Derfor tror jeg en endring her må innføres gradvis i løpet av hele
forberedelsesperioden, med variasjon i tilnærming og bruk av kommunikasjon og pedagogikk
i treningen. For å omskrive Alfred Oftedal Telhaugs sitat om skole: Hundre års forskning
viser at det er to ting som fungerer: variasjon og den engasjerte trener. Vi skal gjøre det
samme i januar som i sesongen, og det vi gjør inn mot kamp skal henge sammen med det vi
gjør resten av uka, og ikke leve sitt eget liv.
Et interessant aspekt i modellen Ronglan presenterer er at bruken av instruksjon kontra
coaching påvirkes av relasjonen til utøveren. Dette kommer jeg nærmere innpå i avsnittet om
relasjonen til spillerne, men tar det med her som en bevissthet i forhold til at som trener, og
den som tar ut tropp og lag er du allerede i et skjevt maktforhold til utøveren, som man må
være seg bevisst i hvilken tilnærming man har på feltet. Det er grenser for hvor mottagelig en
spiller som ikke er på lørdagens lag er for innspill og samtale på fredagen. Bevisstheten om
når man skal coache og når man skal instruere tar jeg i neste kapittel.

5.4. Trenerens relasjon til utøverne i læringsmiljøet
They are all different: Teacher-Student relationships are the foundation of effective teaching.
(John Wooden)
I denne delen skal jeg skrive om hvordan jeg tenker i forhold til min relasjon til spillerne på
laget. Et punkt jeg får gode tilbakemeldinger på i intervjuene jeg har gjort.

62

UEFA – A lisens.

Tore Fredlund

Forholdet mellom trener, spiller og
treningsinnhold
Innhold

Utøver

Trener

(Ronglan, forelesning UEFA-A, Porsgrunn 2011)
Her har jeg naturlig nok endret meg mye i løpet av 22 år. Jeg skjønte tidlig at trivsel, og et
godt miljø var en forutsetning for et godt læringsmiljø. Men i overgangen til å være a-trener
merket jeg fort at jeg ble nødt til å endre de virkemidlene jeg hadde brukt i aldersbestemt.
Tankene mine her er preget av erfaring som trener, 10 år i skolen som lærer og leder, og
forskjellige etterutdanningsprogram jeg har deltatt i.
I modellen til Ronglan er det første jeg vil kommentere at den ikke består av kun trener og
utøver. Selv om disse har en relasjon er det den felles forbindelsen med faget som gjør at de
er i den relasjonen. Altså, jeg og spillerne i Byåsen driver med fotball i Byåsen, og det er
derfor vi har en relasjon, og relasjonen er et redskap for å skape læring. Jeg er enig med
Berglo, Johansen, Larsen og Morisbak som sier at et godt miljø har en egenverdi i seg selv,
men jeg er uenig i en praksis hvor vi skal starte å utvikle en relasjon i lang tid, før faget
kobles inn. Her finner jeg støtte hos John Wooden. Den gode relasjonen mellom spiller og
trener kommer av at de sammen jobber mot et mål og en utvikling spilleren synes det er verdt
å jobbe mot. At spilleren føler seg tatt på alvor, møter de kravene han trenger for å utvikle
seg, og får den nødvendige veiledningen og støttet han trenger for å nå et høyere nivå.
Dette betyr ikke at jeg mener trener skal ha et upersonlig forhold til sine spillere. Man må
kjenne til, og til dels involvere seg i de faktorene som er med på å påvirke spillerens

63

UEFA – A lisens.

Tore Fredlund

forutsetninger for å trives og prestere i læringsmiljøet. Selv om spillerne i Byåsen ikke er 24timers utøvere, gjelder også en bevissthet om arena-modellen for oss. Jeg har spillere som er
skoleelever, studenter, arbeidstakere og til tider arbeidsledig. Dette og øvrige deler av
spillerens liv påvirker prestasjonene til spilleren. Ofte er det også viktig å ha forståelsen at å
spille fotball i 2.divisjon ikke er det viktigste i verden, vel så mye for spilleren som det er for
meg. Som rådgiver for yrke og utdanning er dette en bevissthet som ligger i ryggmargen min.
Men, jeg har gått en lang vei her. Som ung trener hadde jeg liten bevissthet om dette. Jeg ble
tvunget til å endre meg en sommerdag som 30 år gammel a-trener, da en ung utenbys student
måtte erkjenne at han ikke hadde penger til mat denne julidagen, lenge etter at vårsemesteret
var ferdig, studielånet slutt, og det var fem dager før vi tok ferie og han kunne dra hjem.
Arenamodellen.

.
Min erfaring er at den spesielt gode relasjonen man ofte opplever med enkeltspillere er noe
som utvikler seg over tid på grunn av en gjensidig tillit og respekt i arbeidet med sportslig
utvikling. I denne prosessen får man mange felles opplevelser på godt og vondt og blir kjent
med nye sider med hverandre uten at det blir for privat. På den måten kan felles verdier, og en
felles historie skape sterke lojalitetsbånd mellom trener og utøver.
John Wooden la stor vekt på at ikke spillerne ville bli behandlet likt, men ville få den
behandlingen som de ”earned and deserved”. (Nater&Gallimore: 15)I tillegg er det viktig å
64

UEFA – A lisens.

Tore Fredlund

unngå at enkelte spillere ikke får noe oppmerksomhet. Eller for å sitere Bill Walsh; If people
start feeling like second-rate citizens, sooner or later you will have a second-rate
organization. (Walsh: 169) Jeg tror alle spillere skjønner at noen er bedre, og dermed
viktigere for lagets umiddelbare resultater enn andre. Derfor er jeg fornøyd med at
tilbakemeldingene jeg fikk i intervjuene viser at dette ikke gjenspeilet seg i min behandling
av, eller oppmerksomhet til de andre deltagerne i laget.
I avsnittet om trening nevnte jeg at jeg skulle komme nærmere inn på
kommunikasjonsredskapene, fra instruksjon til coaching. Sistnevnte har i våre dager nærmest
blitt et motebegrep som dukker opp i mange sammenhenger. Det er verdt å merke seg i
modellen, den nøye sammenheng mellom maktforholdet som er mellom utøver og trener, og
hvilken metode man bruker. Først vil jeg definere begrepet. ”Coaching er en metode som
fasiliterer lærings – og utviklingsprosesser for å fremme ressursgrunnlaget til en annen
person. Metoden kjennetegnes ved sin involvering og ansvarliggjøring av coachee gjennom
kraftfulle spørsmål og aktiv lytting. (Moen:76) Hvis man virkelig coacher er man oppriktig
interessert i utøverens egne meninger, og forlag til tiltak for å nå mål uten å abdisere som
fagperson. Ikke alle fotballtrenere er der, selv om de påstår at de coacher.
Med et i utgangspunktet skjevt maktforhold mellomtrener og utøver, er det viktig å være seg
bevisst når man er instruktør og kommer med spørsmål, og når man er coach og stiller
spørsmål til utøveren, med en oppriktig mening om at svaret du får er like riktig, og viktig
som dine egne. Frode Moen gir følgende pekepinn; ”Innen idretten har norske topptrenere på
Olympiatoppens Topptrenerutdanning uttalt at de definerer seg i coachrollen når de hjelper
utøvere gjennom samtaler til å gjøre sine veivalg i forhold til sin utviklings – og
læringsprosess. I trenerrollen er de, når de på idrettsarenaen følger opp utøveren som
fageksperter for å oppnå en optimal kvalitetsstandard i forhold til de veivalg han/ hun har
gjort. ” (Moen: 77)
Når det gjelder trenerens relasjon med spillerne trekker her Moen opp en modell hvor man
coacher, og virkelig involverer både enkeltspiller og hele læringsmiljøet i hvilke mål man skal
nå, og hvordan man skal nå målene. Men, og det er et viktig poeng, på feltet, og i kamp er
treneren fagpersonen og lederen som sørger for at aktiviteten er i tråd med de målsettingene
og krav læringsmiljøet har vært med på å forme. Dette er en balansegang Moen trekker frem
som vanskelig for trenere. ”Mitt eget inntrykk fra idretten er at de trenerne som ikke klarer å
65

UEFA – A lisens.

Tore Fredlund

være tydelige på når de er i enten coach – eller trenerrollen, verken ovenfor seg selv eller de
en er i relasjon med, lett blir oppfattet som utydelige (bare coach), eller for dominerende (bare
trener). Dette kan igjen føre til usikkerhet blant utøverne pga mangel på tydelighet (er
kvaliteten god nok) eller følelse av manglende involvering (autonomi og kompetanse).”
(Moen: 78)
Da jeg kom til Byåsen før fjorårssesongen hadde jeg intensjoner om å involvere spillergruppa
i lagets målsettingsprosess. Jeg tenkte på forhånd at dette kom til å være en brå overgang for
dem, og mine antagelser slo til. Vår målsettingsprosess ble preget av at jeg hadde et tynt
materiale for å evaluere gruppas sportslige status, samt at kulturen i læringsmiljøet gjorde at å
være med i slike diskusjoner nok opplevdes som uvant og klamt for spillerne. Min løsning på
dette ble derfor en gradvis tilnærming hvor gruppa var den som satte ord på hva vi skulle
oppnå av resultatmål. Den delen av arbeidet som gikk ut på å bryte ned dette i individuelle og
lagdelenes treningsmål ble ikke presist nok. Vel vitende om dette, prøvde jeg derfor å arbeide
i ”minisykluser” gjennom sesongen hvor jeg gradvis prøvde å endre kulturen i laget gjennom
involvering og en spørrende tilnærming i evaluering av kamp, samt treningsmål frem mot
neste kamp. Dermed tror jeg et grunnlag er lagt foran målprosessen i Byåsen kommende
sesong. I ettertid ser jeg at vel så mye som at dette var nytt for læringsmiljøet, skyldtes mine
vansker med å involvere, at jeg ikke selv eller i relasjon med spillerne var tydelig på når jeg
var coach, og når jeg var trener.
I min relasjon med spillerne i 2012 er dette et område jeg ønsker bli mer tydelig. Jeg ønsker å
være coach i samtaler med enkeltspillere i forhold til egen utvikling, og jeg ønsker være coach
når laget skal arbeide med målsetting. Men, jeg må være trener og tydelig når vi på feltet
arbeider for å nå våre mål. Jeg må se om det er god nok kvalitet, og jeg må være god på
tilbakemelding. Samtidig må det være aksept for, og naturlig for spillerne at jeg i min relasjon
til dem har begge disse ytterpunktene som del av min væremåte som leder av læringsmiljøet.
Frode Moen holder nettopp dette som et ideal for å skape utvikling. ”Personlig tror jeg det er
nettopp dynamikken som oppstår mellom høy grad av involvering i forhold til avklaring av
veivalg, og tydelig ledelse i gjennomføring, som er det optimale i utviklingsprosesser.”
(Moen: 79)

66

UEFA – A lisens.

Tore Fredlund
16

Støtte

Høg

Ettergivende

Autoritativ

La skure

Autoritær

Lav

Høg

Lav

Kontroll

Universitetet
i Stavanger
Senter for atferdsforskning

Jeg synes denne modellen fra Respekt-programmet, som jobber med mobbeforebygging i
skolen, godt illustrerer hvor jeg ønsker å være som trener i min relasjon til spillergruppa.
Aksen med kontroll, kan i vår betydning være kravene som stilles til læringsmiljøet og
spilleren. Jeg ønsker å være en autoritativ trener, som stiller høye krav til gruppa. Dette
matches av støtte faglig, og av at man har en god relasjon til hver enkelt spiller.
Til slutt vil jeg nevne to faktorer som er viktig når man som trener og spillergruppe skal
omgås nesten daglig. Den første låner jeg fra Sir Alex Ferguson: “Management is a
fascinating subject. I hear and read different descriptions about what makes a top manager.
Great coaching, intelligence, decision making, so many things. But, too often we overlook the
basic factor, which is enthusiasm. It`s vital to have that. Desire and enthusiasm rub off on
other people.” (Bolchover&Brady:77)
Gleden over å drive med fotball, og gleden over å skulle trene og konkurrere kommer ikke av
seg selv. I tillegg skal man gå overens som mennesker. Man kommer tett på hverandre når
man treffes daglig, og det er lite godt å hente for et læringsmiljø hvor deltagerne fungerer
dårlig sammen. Også her setter treneren et eksempel. I en amerikansk undersøkelse som fant
frem til fellestrekk for hvordan elever opplevde sine favorittlærere synes jeg følgende funn er
interessant når det gjelder relasjonen mellom lærer og elev: ”They make it implicitly known
they like being with their students.” (Nater&Gallimore: 113) Jeg er overbevist om at det

67

UEFA – A lisens.

Tore Fredlund

samme gjelder fotball. Den dagen man ikke gleder seg til å møte spillergruppen sin, bør man
vurdere noe annet å holde på med.

Alex Ferguson: entusiastisk…

…og liker seg sammen med spillerne.

68

UEFA – A lisens.

Tore Fredlund

5.5. Medgang og motgang

Også i Byåsen drives vi av lysten til å vinne fotballkamper. Likevel har jeg fra jeg begynte
høsten 2010 brukt mye energi på å kommunisere mine tanker om hvordan klubben skal
utvikles sportslig de neste årene. At man synliggjør og agerer i et langsiktig perspektiv gir
arbeidet mening både i medgang og i motgang. Konkret i Byåsen har jeg vært opptatt av
hvordan vi tenker strategi når vi setter sammen spillertroppen. Vi ønsker å være god på å få
frem spillere fra egen klubb, vi ønsker knytte til oss unge eksterne spillere med ambisjoner og
vi skal ha en gruppe etablerte spillere. Å holde fast i og kommunisere et slikt perspektiv er
viktig både i medgang og motgang.

Motgang:
Alle som driver som fotballtrener vil før eller senere oppleve motgang. Som leder av
læringsmiljøet er treneren en avgjørende faktor for hvordan dette kan snus. Da jeg var med
Per Joar Hansen i Byåsen i 2000 var det mye motgang. Klubben hadde vært i 1.divisjon i fem
sesonger, og begynte å miste den gløden som hadde vært der i starten. Det ble mange tette
kamper, og mange tap. Perry var god til å alltid rette fokus mot hvordan han ønsket at laget
skulle spille, og her viket han ikke en tomme. Han stod fast på det samme i nedrykksstrid i
oktober som han gjorde i sesongoppkjøring i februar. Det var en nyttig erfaring for meg. Han
brukte uttrykket ”paralysis by analysis” som et bilde på hvordan han mente det ikke burde
være. Ved å fokusere for mye på hvorfor det gikk galt, ville spillerne bli passive mente han.
Siden har jeg selv gjennom å lese bøker i mental trening, og gjennom studier av LØFT
(Løsningsfokusert veiledning) utviklet en egen bevissthet om dette. I motgang er særlig

69

UEFA – A lisens.

Tore Fredlund

bruken av det som kalles unntaksspørsmål viktig: I stedet for å spørre dagen etter et stortap
om alle årsakene til at det gikk galt, har jeg erfart at et nyttig grep er å spørre spillerne:
Hvordan er vi når vi spiller opp mot vårt beste? Hvordan ønsker dere spille i neste kamp? Da
får man ofte spillerne i gang, og gode diskusjoner oppstår. Så må man selvsagt følge opp dette
med: Hvilke konsekvenser får dette frem mot neste kamp? Er man i tillegg i stand til å holde
en rød råd her, med et positivt forhold til hvordan man trener og fokuset i gruppa er et godt
grunnlag lagt for neste kamp. At dette blir kommentert av aktørene i Byåsen 2011 i
intervjuene er noe jeg er fornøyd med. Vi hadde ikke to tap på rad i fjorårssesongen.

Motgang. Hvordan kommer vi raskt på sporet igjen?

Så er det ikke vilkårlig hvilke grep man tar etter tap. I så stor grad som mulig vil den kloke
trener, også etter tap, påvirke diskusjonen slik at læringsmiljøet går videre med sterk tro på de
premissene som er lagt for hvordan gruppa har ønsket å spille gjennom hele sesongen. Det er
om å unngå å skifte kurs for arbeidet når man taper. Man må lære gjennom refleksjon, og
raskt se fremover mot neste mulighet til å prestere slik man ønsker.
Det er verdt å legge merke til at graden av involvering av spillerne i slike situasjoner kanskje
bør være annerledes etter et enkelttap enn etter en tapsrekke. Ved flere tap på rad, vil
læringsmiljøet ofte ha behov for en trener som kommuniserer tydelig hva som skal gjøre. I en
tapsrekke vil det dessuten ofte eksternt og internt i læringsmiljøet være mange forskjellige
meninger om hva som er årsaken, hvem som har skylden, og hva som skal gjøres for å
komme på rett spor. Da må treneren stå frem. I boken ”Good to Great” trekker Jim Collins
frem lagets evne til å ”konfrontere de brutale sannhetene” (Collins: 88) som noe som
kjennetegner de som lykkes over tid. Dersom læringsmiljøet stagnerer over tid, må man
spørre seg hvorfor og man må prøve finne nye løsninger. På samme måte må man også etter
70

UEFA – A lisens.

Tore Fredlund

tap i enkeltkamper prøve lære av de to-tre viktigste årsakene, men heller ikke mer. Raskt over
i noe positivt, hva vi kan gjøre noe med.
“Always turn a negative situation into a positive situation.”
(Michael Jordan)
Av og til vil man bli tvunget til å ta grep som går på tvers av de retningslinjene som er lagt for
læringsmiljøet. I mitt comeback som trener ble jeg tvunget til dette to ganger i løpet av
fjoråret. Jeg måtte endre i februar hvordan jeg trodde laget best mulig ville se ut, og etter en
betydelig endring i troppen i sommervinduet måtte vi endre på nytt. Da involverte jeg
gruppen på en annen måte. Jeg la frem de grepene jeg tenkte gjøre, og sa at slik blir det de
neste kampene. Vi skal forsøke helhjertet, og så skal dere få være med å evaluere etter de
kampene. Begge gangene endte det med seiersrekker for laget, og læringsmiljøet stod
sammen i hvordan vi ønsket å arbeide. Hvis behovet for å legge om praksis oppstår ofte, er
det grunn til å spørre om premissene for hvordan læringsmiljøet jobber, og retningslinjene er
gode nok. Som trener tåler man ikke å mislykkes ofte med slike ”nye” grep. John Wooden
ville pekt på mangelfull planlegging. Som gutt leste jeg Arthur Arntzens biografi om Harald
”Dutte” Berg. Da han var proff i Nederland hadde klubben hans, ADO et prinsipp jeg alltid
har husket; Det er ingen ting som er verre enn å tape med fremmede metoder. Her ligger
balansegangen for treneren.
Jeg har i årene jeg har trent lag, selv om jeg ennå på langt nær er feilfri, i stadig større grad
sluttet å kommentere høyt feil spillere gjør. Spilleren er i stor grad klar over hva som har
skjedd, og sannsynligheten for at samme situasjon oppstår igjen er liten. Jeg er tilhenger av at
vi øver på feltet gjennom uka, med tilbakemeldinger fra meg. I kamp vil jeg spillerne skal
være selvstendig og til stede i nuet. Når man blir liggende under i kamp, synes jeg sjanser for
at vi snur det øker ved at jeg fra siden ikke forsterker det som ikke fungerer, men av og til er
avventende og venter til vi får noe positivt å forsterke. I cup-kampen borte mot Ham-Kam i
2011 ble vi liggende under 1-0 etter fire minutter og var under sterkt press. Kampen snudde
ved at spillerne selv fikk til ting med ballen, og turte spille et eget spill, og dermed fikk jeg
noe å forsterke som gav oss troen på seier. Man må av og til være tålmodig.
I kamper kommer LØFT – prinsippene frem på en annen måte for meg. En interessant
læresetning i LØFT er at man ikke trenger forstå problemet for å finne løsningen. I forhold til
kamp betyr det at jeg når vi blir liggende under i større grad ser etter hva vi kan få til, enn jeg
71

UEFA – A lisens.

Tore Fredlund

bruker på å forstå hva som ikke fungerer. Erfaring, og refleksjon utvikler det jeg ikke kan
kalle annet enn taus kunnskap på hvilke grep man foretar seg fra benken under kamp. Poenget
her er ikke at man ikke skal forstå hvorfor ting ikke fungerer, men at det er viktig å være åpen
for hva som kan gi en positiv effekt for laget ved spillerbytter eller små justeringer i lagets
taktikk.
Bill Walsh hadde følgende prinsipper for å håndtere motgang: (min oversettelse)
1. Forvent å tape. Det er nødt til å skje av og til når konkurransen er hard.
2. Tving deg selv til å slutte å reflektere og analysere det du har vært med på.
3. Tillat deg en liten ”sorgperiode”.
4. Si til deg selv at du skal opp på bena og slåss igjen.
5. Begynn å planlegge for lagets neste viktige oppgave.
Følgende mente han måtte unngås:
1. Ikke synes verden er urettferdig.
2. Ikke forvent sympati.
3. Ikke klag.
4. Slutt å høre på de som synes synd på deg.
5. Ikke legg skylden på andre.
(Walsh: 11)
Dette er prinsipper jeg ønsker skal være en del av læringsmiljøet vårt i Byåsen.

Medgang
Medgang er en like viktig utfordring for treneren. Dette opplevde jeg selv senest i fjor, da en
åpning som sendte oss til tabelltopp, samt cup-eventyret, gjorde at noe skjedde i klubben. I
medgang skjer det noe med forventningene, og i vårt tilfelle begynte omgivelsene å diskutere
opprykk. Spillerne ble påvirket, og vi kom særdeles ufrivillig inn i en forsvarsposisjon vi ikke
mestret på vårsesongen. Dette hang nok mest sammen med en lite grundig målsettingsprosess
i hele klubben.
I Byåsen opplevde jeg at det var en uklar retning for hva klubben ønsket å oppnå da jeg
begynte i 2010. Riktig nok sa styreformann at man skulle satse på unge spillere, samtidig lå

72

UEFA – A lisens.

Tore Fredlund

det en formulering inne om et topplag i 2.divisjon. Andre aktører rundt laget som hadde vært
med en stund, så fremdeles tilbake på Adecco-tiden, og holdt det opp som et parameter alt ble
sammenlignet med. Spillerne fremstod som en alt annet enn homogen gruppe. Der var det
unge spillere som var glade for å være med. Noen enkeltspillere som ville ut og frem, samt
noen etablerte spillere som helst så at det ble hentet inn andre etablerte spillere slik at laget
kunne være med i opprykkskamp. Dermed opplevde jeg ikke at styret sin ”visjon” stemte
overens med hele klubben. Man hadde dermed ikke en beredskap for å håndtere situasjonen
som oppstod med den uventede fremgangen.
Gjennom sesongen prøvde jeg derfor, både i medgang og motgang, så ofte som mulig på å
prate med spillerne og de rundt om hvordan jeg ser klubben fremover. Jeg ser også i intervjuet
med spilleren fra BTF 2011 at dette var et aspekt med min trenergjerning som spillerne la
merke til. På den måten ønsket jeg å endre en kultur jeg opplevde som kortsiktig og
resultatorientert, til tross for styrets offisielle holdning, til noe annet og mer spennende. Jeg
ønsket å endre en resultatorientert kultur, til en prestasjonsorientert kultur. Det tar tid.

Det er viktig å feire seieren. Briskeby, mai 2011.

Bill Walsh har følgende gode råd for trenere som opplever medgang og suksess. (min
oversettelse)
1. Feire seieren i laget, og sørg for at alle føler eierskap til triumfen.
2. Tillat at folk klapper hverandre på ryggen en kort periode.
3. Ikke hør for mye på ekstern ros.
4. Ha en plan for hvordan læringsmiljøet raskt skal komme inn iden modusen som
skapte seieren.
5. Vær nøye med å påpeke det som ikke var godt nok.
73

UEFA – A lisens.

Tore Fredlund

6. Ikke senk kravene.
7. Ikke bli overmodig. Hold fast ved lagets mål, prinsipper og måter å gjøre ting på.
8. Bruk tiden etter suksess til å ta tøffe beslutninger.
9. Ikke tro å vinne gjør alt lettere. Det som kommer lettere er motstandernes motivasjon
for å slå deg.
10. Forstå at mestring er en prosess, og ikke et endelig mål.
(Walsh: 144)

74

UEFA – A lisens.

Tore Fredlund

6. Konklusjon.
”Ledelse er den prosessen som bidrar til at mennesker forstår hva de skal gjøre sammen, og at de
hengir seg til oppgaven. (Torstein Hofstad)

I denne delen av oppgaven skal jeg samle trådene. Jeg har gjennom innledningen og
intervjuene prøvd å finne et ståsted, og danne meg et klart bilde av hvem jeg er som trener.
Gjennom teori har jeg sett på det som er mine styrker og utviklingsområder. Hvilke
konsekvenser får dette for læringsmiljøet i Byåsen i 2012? Her setter jeg opp de viktigste
punktene:
1. Jeg skal være tydelig på krav til spillegruppen. Kravene baseres på mitt bilde av
hvordan Byåsen skal spille i 2012, og læringsmiljøets egne resultat og treningsmål.
2. Treningene skal sørge for at forutsetningene for å lykkes med lagets mål realiseres. De
skal være tidseffektive og nøye planlagt.
3. Jeg må utvikle meg faglig som leder av læringsmiljøet. Mine prioriterte utviklingsmål
i 2012 er kampanalyse og treningskvalitet.
4. Min relasjon til spillerne er basert på at vi sammen skal få til en faglig utvikling.
Spillerne behandles rettferdig og etter individuelle behov. Jeg er interessert i spillerens
arenamodell for at han skal fungere godt i læringsmiljøet. Jeg stiller krav til spilleren,
og støtter han på veien. Jeg ønsker å utvikle unge spillere som får spille på laget, og
jeg ønsker dyrke gode kontinuitetsbærere i gruppa som bidrar til å utvikle felles
refleksjon i læringsmiljøet.
5. I medgang og motgang kommuniseres et langsiktig perspektiv på hvordan klubben
skal utvikle seg. Vi skiller innsats og prestasjon fra resultat, og ønsker være stolt av
begge deler. Vi ser etter raske, positive grep for å komme tilbake på sporet igjen.
6. Vi har et helhetlig fokus på læring, med fokus på kontinuerlig utvikling av både laget
og enkeltspillere.

75

UEFA – A lisens.

Tore Fredlund

Litteraturliste
Bergo, A., Johansen, P., Larsen, Ø., Morisbak, A./Norges fotballforbund, (2002).
Ferdighetsutvkling i fotball –handlingsvalg og handling, Norge, Akilles.
Bolchover, D. & Brady, C. (2006). The 90 minute manager, Lessons from the sharp end of
management 3. edition. Glasgow, Pearson education limited.
Collins, Jim, (2001). Good to Great, US, Collins Business/Random house business books.
Coyle, Daniel (2010). The talent code, London, Arrow books.
Eggen, Nils Arne (1999). Godfoten. Samhandling –veien til suksess, Oslo, Aschehoug.
Kaas, Kaggestad, Kristiansen m.fl. , (2007). Fra ord til handling. Om prestasjonsutvikling i
praksis, Oslo, Cappelen akademisk forlag
Karlsdottir R., og Kvalsund R., (2009). Trondheim. Mentoring og coaching i et
læringsperspektiv, Tapir akademisk forlag.
Langslet, Gro Johnsrud, (1999). LØFT. Løsningsfokusert tilnærming til
organisasjonsutvikling, ledelsesutvikling og konfliktløsning, Oslo, Gyldendal akademisk
Nater S. & Gallimore R., (2006). Morgantown, WV, You Haven´t Taught Until They Have
Learned, Fitness Information Technology.
Ronglan, Lars Tore. (2008) Lagspill, læring og ledelse. Om lagspillenes didaktikk, Oslo,
Akilles forlag.
Walsh Bill, (2010). The score takes care of itself, USA, Penguin Group.
Senge, Peter. (1999). Den femte disiplin. Kunsten å utvikle den lærende organisasjon, Oslo,
Egmont. Hjemmets bokforlag.

76

UEFA – A lisens.

Tore Fredlund

Fra internett:
www.kunnskapssenteret.com/articles/2565/1/Dybdeintervju---enkelt-intervju/Dybdeintervju--enkelt-intervju.html
www.udir.no/Laringsmiljo

77

