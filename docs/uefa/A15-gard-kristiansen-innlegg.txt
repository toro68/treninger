Gard Hellgren Kristiansen

Innlegg i Tippeligaen 2015. Et effektivt virkemiddel?

UEFA A-Lisens oppgave
2015/2016

UEFA A-Lisens oppgave 2015/2016

Gard Hellgren Kristiansen

Forord
I forbindelse med oppgaven brukte jeg ikke lang tid for å bestemme meg for temaet jeg skulle
skrive om. Det jeg imidlertid brukte en del tid på var utformingen av problemstillingen. Dette
ble etter hvert en lang prosess. I samarbeid med veileder kom jeg imidlertid fram til en
passende problemstilling.
Når omsider selve registreringen av data skulle begynne skjønte jeg fort kompleksiteten rundt
dette arbeidet. Som trebarnsfar med en 08:00-16:00 jobb i det offentlige samt at jeg fikk en ny
trenerjobb i november, skjønte jeg fort at hvert ledige øyeblikk måtte vies til oppgaven. I løpet
av arbeidet med oppgaven har jeg lært en hel del om temaet og prioriteringene som måtte til i
for å komme i mål med den.
Uten velvilje fra de på hjemmebane hadde det vært umulig for meg å skrive denne oppgaven.
Det har gått med utallige timer. Det er derfor ikke til å stikke under en stol at familien over en
lengre periode har fått mindre oppmerksomhet enn de fortjener. Når dette er sagt så har de
likevel hatt en stor forståelse for hvor viktig det har vært for meg å skrive denne oppgaven.
Derfor ønsker jeg å takke Renate, Trym, Kristian og Oskar for deres støtte, tålmodighet og
forståelse for all den tid jeg har brukt på oppgaven.
En stor takk til min mor Astrid og min søster Gyda. Førstnevnte for godt vertskap i
forbindelse med skrivingen. Sistnevnte for hjelp til korrektur og layout.
Avslutningsvis ønsker jeg å takke alle deltakerne og veiledere på UEFA- A lisens kurset
2015/2016. Det har vært morsomt, lærerikt, krevende og en erfaring jeg ikke ville ha vært
foruten.
I tillegg er jeg overbevist om at jeg har blitt en bedre trener.
God lesning!
Moss, 31.01.16
Gard Hellgren Kristiansen

2

UEFA A-Lisens oppgave 2015/2016

Gard Hellgren Kristiansen

Sammendrag
Tittel: Innlegg i Tippeligaen 2015. Et effektivt virkemiddel?
Bakgrunn for oppgaven:
Som aktiv spiller var en av mine styrker å score mål etter innlegg. Mens jeg fortsatt var aktiv
hadde mitt daværende trenerteam et lite foredrag om oppgaven Ronny Deila skrev i
forbindelse med sitt D- trener kurs. I oppgaven konkluderte Ronny med at innlegg utenfor 16meteren var «ansvarsfraskrivelse». Uten å være klar over det var dette noe som skulle ligge i
min underbevissthet.
For etter hvert som jeg ble trener dukket oppgaven til Ronny opp igjen. Etter hvert endret jeg
også mitt lags strategi for innlegg i retning påstanden til Ronny.
Når tiden i forbindelse med UEFA A- lisens kurset kom til valg av oppgave dukket det
samme temaet opp igjen. I den første planleggingsfasen i forbindelse av oppgaven fant jeg
også ut at det måtte være et slags kunnskapshull i forholdet til temaet. Gjennom mange søk på
internett var det ikke store mengder som dukket opp, men det som imidlertid dukket opp
gjorde at min interesse for å finne mer rundt av dette temaet ble større.
I forlengelsen av dette ønsket jeg på bakgrunn av at jeg også skulle se alle innlegg som
resulterte i mål å se hvor målene ble scoret i fra. Som i eksemplet med innlegg har jeg ofte
havnet i diskusjoner om hvor det scores mest i fra på innlegg.
Min oppfatning i forhold til studiene som fantes rundt temaet gjorde at jeg ville gå igjennom
alle scoringene i Tippeligaen for å se hvor stor betydning innlegg hadde for scoring. Med
andre ord så resulterte det i en omfattende analyse av alle scoringene etter innlegg i åpent spill
for Tippeligaen sesongen 2015.
Problemstilling:
Hvilken betydning hadde innlegg i åpent spill for Tippeligaen 2015?
Underproblemstillinger:


Hvor ble innleggene slått i fra?



Hvor ble målene scoret i fra?
3

UEFA A-Lisens oppgave 2015/2016

Gard Hellgren Kristiansen



Hvor mange av innleggene gikk direkte i mål?



Hvor mange av målene ble scoret etter gjenvinning?



Hvordan var fordelingen mellom etablert angrep og overgang?



Er det spillere som utmerker seg ved scoring på innlegg?



Hvordan var dette fordelt på lagene i Tippeligaen sesongen 2015?

Metode:
Foruten dødball mål valgte jeg å se alle scoringene fra Tippeligaen 2015. Gjennom denne
kampanalysen kunne jeg få registrert alle scoringene som kom som et resultat av innlegg i
åpent spill.
Videre kunne jeg gjennom kampanalysen få svar i forhold til underproblemstillingene.
For at registreringen av data skulle bli lettere å forstå laget jeg definisjoner. Dermed laget jeg
soner for innlegg og scoringer. De ulike sonene ble deretter kodet med bokstaver. Videre
opprettet jeg ett Excel ark for hvert av lagene i Tippeligaen. Resultatene fra disse ble så
registrert inn i et nytt Excel ark for å få resultatene hele Tippeligaen.
I forbindelse med dette valgte jeg å bruke både kvantitativ og kvalitativ analyse som metode.
Ved å bruke kvantitativ metode registrerte jeg data fra samtlige scoringer etter innlegg i åpent
spill for Tippeligaen 2015. Ved denne metoden fikk jeg et godt bilde på hvilke soner
innleggene ble slått og hvor det ble scoret i fra. Videre om innlegget som førte til scoring kom
etter gjenvinning eller om det endte med direkte scoring. Jeg kunne også se om målene kom
etter etablert angrep eller en overgang.
Ved å bruke kvalitativ metode kunne jeg gjennom videoklipp observere og gå mer i dybden
på hvert enkelt mål. Ved flere av målene måtte innlegget og scoringen «fryses» gjentatte
ganger. Dette for å seg hvilke sone innlegget kom fra samtidig hvor scoringen fant sted.
I analysen av tre av målene har jeg også brukt kvantitativ metode for å beskrive
foranledningen til scoringen og selve scoringen i seg selv.

4

UEFA A-Lisens oppgave 2015/2016

Gard Hellgren Kristiansen

Teori:
I teorikapittelet starter jeg med å vise til fotballanalyse i et historisk kontekst. Videre
beskrives fotballens egenart som hovedsakelig går ut på å score og hindre mål. I denne
oppgaven blir det også vanskelig å komme unna en beskrivelse av fotballferdigheten og de
fire dimensjonene jeg til tidligere forskning i forhold til mine problemstillinger.
Avslutningsvis nevner jeg tre tidligere studier som er viktige for diskusjonen i oppgaven.
Disse studiene er helt essensielle for å skape en god diskusjon i forhold til problemstillingen.
Resultater og diskusjon:
I dette kapittelet presenteres og diskuteres de ulike resultatene som har blitt presentert. Dette
diskuteres med tidligere studier som presentert i teorikapittelet som bakteppe. Jeg bruker også
mine egne tolkninger i diskusjonen. Avslutningsvis blir tre av de 262 scoringene etter innlegg
beskrevet i detalj.
Hovedproblemstillingen:
Funnene i oppgaven viser at innlegg hadde en stor betydning for målene som ble scoret i
Tippeligaen sesongen 2015. 34% av alle målene kom som et resultat av innlegg i åpent spill.
Sammenlignet med tall fra lignende studier for EPL 2008-2013 (15%), VM 2014 (32%) og
CL 2010 (16%) viser at innlegg i Tippeligaen hadde en større betydning enn for de tilsvarende
ligaene og turneringene.
Det samme gjelder for utnyttelsen av totale antall innlegg slått. For Tippeligaen resulterte
3.5% av alle innlegg med scoring. Tilsvarende resultat for EPL 08-13 var 1.09%.
Underproblemstillingene:



Resultatene viser at hvor nærmere mål man kommer desto større er
sannsynligheten for at et innlegg ender med scoring. 24% av scoringene kom
fra sonen nærmest mål. Det er imidlertid relativt små forskjeller mellom de
ulike sonene bortsett fra sone F som er den lengst unna hvor 6% av scoringene
kom fra

5

UEFA A-Lisens oppgave 2015/2016



Gard Hellgren Kristiansen

Resultatene viser klart at det scores klart mest i sonene nærmest mål. 96% av
målene ble scoret innenfor 16- meteren. 93% av målene ble scoret i de fire
sonene nærmest mål.



Resultatene viser at 179 av 262 mål scoret hvor kun den som slo innlegg og
målscorer var borte i ballen. Dette utgjør 68.32% av alle innleggene det har
blitt scoret på. Dette betyr igjen at 23% (179/774) av alle målene ender med
direkte scoring etter innlegg i åpent spill.



Resultatene for kategorien gjenvinning var at 83 av 262 mål kom som en årsak
etter gjenvinning. Med andre ord så er andelen i denne kategorien 11%.



73% av innleggene kom i spill mot etablert forsvar. 27% kom som et resultat
av en overgang.



Resultatene viser at Strømsgodset var det laget som scoret mest etter innlegg i
åpent spill. 46% av Strømsgodset sine mål kom som et resultat av innlegg.
Lillestrøm var det laget som scoret færrest med 11% av sine mål etter innlegg.
Strømsgodset var også det laget som hadde størst effektivitet bak sine innlegg.
5% av alle innleggene (inklusiv dødballer) Strømsgodset produserte resulterte
med scoring. Lillestrøm hadde lavest effektivitet hvor kun 1% av deres innlegg
(inklusiv dødballer) endte med scoring.



Resultatene viser at Mike Jensen, Lars Vilsvik og Akeem Latifu var de med
flest innlegg som resulterte i scoring. 8 innlegg sto de bak som resulterte i
scoring. Gustav Wikheim og Mike Jensen var de med størst effektivitet.
Henholdsvis 14 og 10% av dere alle innleggene de produserte endte i scoring.



Aleksander Søderlund var den som scoret mest på innlegg. Han scoret 12 av
sin 22 mål etter innlegg. Dette betyr at 55% av hans scoringer kom etter
innlegg. Søderlund sto også bak 60% av Rosenborg sine scoringer etter
innlegg.
6

UEFA A-Lisens oppgave 2015/2016

Gard Hellgren Kristiansen

Perspektivering:
Avslutningsvis har jeg satt oppgaven i et større perspektiv. Dette fordi det i løpet av oppgaven
kommer til syne hvor stor kompleksiteten rundt problemstillingen er. Videre kommer det fram
av Dr. Vecer sin studie har flere aspekter som det er viktig å utforske videre. Dette for å
virkelig konkludere med om at innlegg i åpent spill er et effektivt virkemiddel eller ikke.

7

UEFA A-Lisens oppgave 2015/2016

Gard Hellgren Kristiansen

Innholdsfortegnelse
Innlegg i Tippeligaen 2015. Et effektivt virkemiddel? ............................................................................. 1
Forord ...................................................................................................................................................... 2
Sammendrag ........................................................................................................................................... 3
1.0 Innledning ........................................................................................................................................ 10
1.1 Bakgrunn for oppgaven ............................................................................................................... 10
1.2 Tilnærming til oppgaven.............................................................................................................. 12
2.0 Problemstilling ................................................................................................................................. 12
2.1 Sentrale begreper i problemstillingen ......................................................................................... 13
2.1.1 Innlegg .................................................................................................................................. 13
2.2.2 Innleggssoner ....................................................................................................................... 13
2.2.3 Soneinndeling ved scoring .................................................................................................... 14
2.2.4 Andre begreper .................................................................................................................... 16
3.0 Teori og tidligere forskning på innlegg ............................................................................................ 17
3.1 Fotballanalyse fra i går ................................................................................................................ 17
3.2 Fotballanalyse fra i dag................................................................................................................ 18
3.3 Fotballens egenart ....................................................................................................................... 18
3.4 Fotballferdighet ........................................................................................................................... 18
3.4.1 Den individuelle dimensjonen .............................................................................................. 19
3.4.2 Den relasjonelle dimensjonen .............................................................................................. 20
3.4.3 Den strukturelle dimensjonen .............................................................................................. 20
3.4.4 Kampdimensjonen................................................................................................................ 20
3.5 Tidligere forskning på innlegg ..................................................................................................... 21
3.5.1 Innlegg og scoring ................................................................................................................. 22
4.0. Metode ........................................................................................................................................... 23
4.1 Kampanalyse ............................................................................................................................... 23
4.2 Kvantitativ metode ...................................................................................................................... 23
4.3 Kvalitativ metode ........................................................................................................................ 24
4.4 Systematisering og registrering ................................................................................................... 24
4.5 Feilkilder ...................................................................................................................................... 25
5.0 Resultater og analyse ...................................................................................................................... 27
5.1 Antall mål i tippeligaen 2015 som et resultat av innlegg i åpent spill ......................................... 27
5.1.1 Innlegg i tippeligaen sammenlignet med andre turneringer og mesterskap ....................... 28
5.2 Resultat av hvilke soner innleggene ble slått i fra ....................................................................... 33
8

UEFA A-Lisens oppgave 2015/2016

Gard Hellgren Kristiansen

5.3 Resultat av innlegg utenfor 16-meteren ..................................................................................... 35
5.4 Resultat av antall innlegg pr. scoring .......................................................................................... 37
5.5 Resultat flest innlegg på individnivå ............................................................................................ 40
5.6 Resultat av scoring direkte, gjenvinning og fordelingen mellom etablert og overgang ............. 42
5.7 Resultat av i hvilke soner målene ble scoret ............................................................................... 44
5.8 Resultat av scoring på individnivå ............................................................................................... 46
5.9 Analyse av tre scoringer i tre forskjellige TL-kamper 2015 ......................................................... 47
5.9.1 Start- Ålesund ....................................................................................................................... 47
5.9.2 Strømsgodset- Rosenborg .................................................................................................... 51
5.9.3 Odd Grenland- Tromsø ......................................................................................................... 53
6.0 Oppsummering og konklusjon......................................................................................................... 56
7. Perspektivering .................................................................................................................................. 58
8. Litteraturliste ..................................................................................................................................... 60
9. Vedlegg .............................................................................................................................................. 61

9

UEFA A-Lisens oppgave 2015/2016

Gard Hellgren Kristiansen

1.0 Innledning
På toppnivå i dagens fotball er det ofte summen av de små detaljer som skiller vinnere og
tapere. I toppklubber brukes det flere millioner på det lille ekstra som skal gjøre sitt til at laget
står igjen som vinner. Som to eksempler fra utenfor treningsfeltet kan det nevnes at Swansea
har med seg transportable soverom på treningsleir. Southampton har et topp moderne vaskeri
som skal fjerne bakterier fra tekstiler. Den mer normale metoden er å bruke forskjellige
analyseverktøy av selve spillet for å få det nødvendige overtaket på sine motstandere.
For trenere og andre som jobber med fotball er det viktig å få mest mulig kunnskap om
selve spillet ute på banen. På bakgrunn av dette ønsket jeg å skrive en oppgave som kunne gi
noen svar på noen spørsmål som de siste ti årene har ligget og murret i min underbevissthet;
Hvilken betydning har innlegg i åpent spill for scoringer? Videre så var det et mål at
oppgaven kunne være til nytte for meg selv som trener og andre som ønsker mer kunnskap
om ulike faser av spillet vi elsker.

1.1 Bakgrunn for oppgaven
Som aktiv spiller var jeg det man gjerne kaller for en god gammeldags «target» spiss. Med
mine 100+- kilo var jeg bokstavelig talt det. Min styrke var å være feilvendt, men ikke minst
elsket jeg å duellere i boksen. Å score etter innlegg i åpent spill ga meg en euforisk
opplevelse. Scoringer etter innlegg var i mitt hode et resultat av god samhandling og lagspill
av ypperste kvalitet.
I 2006 mens jeg fortsatt var aktiv skrev Ronny Deila sin D- trenerkurs oppgave om innlegg i
Strømsgodset. Konklusjonen i denne forskningen var at innlegg lenger ut enn 20 meter fra
dødlinjen ikke hadde noen hensikt. På en trening holdt mitt daværende trenerteam et
miniforedrag om oppgaven til Ronny Deila.
I forbindelse med dette startet jeg å reflektere over konklusjonen til Deila. Grunnen til dette
var at det brøt med det aspektet ved spillet som jeg elsket. Fra mitt ståsted var det å angripe
bredt for så å hamre ballen inn i feltet både min og laget sin største styrke.
En av tingene jeg reflekterte over var at det måtte bli scoret noen mål som et resultat av
innlegg utenfor 20 meter. Ikke nødvendigvis direkte, men hvor det etter klabb og babb ble
scoret - det vi gjerne omtaler som andreball eller gjenvinning.

10

UEFA A-Lisens oppgave 2015/2016

Gard Hellgren Kristiansen

Når jeg etter hvert ble trener var kjennemerket til mitt lag at vi var direkte i spillestilen.
Samtidig angrep vi bredt med fokus på innlegg og trykk i motstanderens boks. Grunnen til
dette var nok en blanding av spillermateriell, baneforhold, uerfaren trener og personlig
preferanse. Mitt inntrykk var at vi scoret en del mål på innlegg utenfor 16- meterne uten at jeg
kunne dokumentere dette med tall.
Omsider ble våre motstandere klar over vår måte å angripe på. Som et resultat av dette scoret
vi ikke like mye mål etter innlegg utenfor 16- meteren. Vi måtte komme opp med en annen
form for motspill.
Da kom vi i trenerapparatet igjen på oppgaven til Ronny Deila. Med denne som bakteppe
laget vi derfor en ny strategi ved innlegg. Vi la imidlertid ikke ned totalforbud på innlegg
utenfor 20 meter, men trente utelukkende på å utnytte sidekorridor og med det presumtivt å
slå innleggene nærme dødlinjen innenfor 16- meteren. Når det gjaldt offensiv samhandling på
den siste tredjedelen ble det etter hvert et slags mantra å komme seg innenfor 16- meteren for
å slå innlegg. Dette fordi vi hadde opplevelsen av at vi scoret en del mål på denne måten, men
noe dokumentasjon på at dette var effektivt hadde vi imidlertid ikke. Logisk sett virket det
fornuftig at hvor nærmere mål man kommer, desto større er mulighetene for scoring.
På en trening husker jeg godt at følgende spørsmål ble stilt til min mangeårige assistent trener;
«Du Christian, i de siste årene har vi innprentet våre spillere med at innlegg skal slås fra
dødlinjen, men vi har ikke noe dokumentasjon som vi har utarbeidet på at dette lønner seg?
Hva med innlegg utenfor 20 meter. Er det virkelig bortkastet?»
I forlengelsen av dette begynte også diskusjonen med hvilken adresse og hvilke innløp man
skulle ha i boksen. Med andre ord hvor i boksen blir det scoret mest fra etter innlegg. Også
her verserte det mange forslag og meninger. Med en eksplisitt tilnærming ble mine spillere
fortalt om hvilke innløp som skulle foretas og hvor innlegget skulle slås.
Når så tiden kom til valg av oppgave tok det ikke lang tid før underbevisstheten vekket meg.
Jeg måtte undersøke dette med innlegg nærmere. Samtidig har jeg erfart som trener at det i
visse sammenhenger kan være viktig å ha dokumentasjon i forhold til aktuelle
problemstillinger innen fotballen. Ofte er det en tendens at til at det blir en del synsing rundt
ulike problemstillinger. I disse tilfellene kan det derfor være en fordel med dokumentasjon
som kan bekrefte din argumentasjon.

11

UEFA A-Lisens oppgave 2015/2016

Gard Hellgren Kristiansen

I forbindelse med den første forberedelses fasen av oppgaven var det interessant å se at det
ikke fantes veldig mye av tidligere studier og litteratur på området. Med andre ord så kan det
sies at det kan være et lite kunnskapshull rundt nettopp dette temaet. Noe litteratur klarte jeg
imidlertid finne. Det jeg fant trigget også min interesse for å komme i gang med oppgaven.
Av tilgjengelig litteratur er det Vecer som har gjennomført den mest omfattende forskningen
på viktigheten av innlegg. Han hevder blant annet at 15% av alle mål som blir scoret i
Englands Premier League er et resultat av innlegg i åpent spill (Vecer, 2014. p.2). Han hevder
videre at fotballag har begynt å forstå nettopp at innlegg ikke lenger er den beste måten å
score på (Vecer, 2014). Det er flere som støtter Vecer i sine funn, og det hevdes at innlegg har
blitt gammeldags (Fowler, 2014).

1.2 Tilnærming til oppgaven
For å skaffe et godt datagrunnlag for min analyse valgte jeg å fokusere på Tippeligaen 2015.
Jeg har gjennomgått alle målene hvor innlegg var en årsak til scoring. Ved en gjennomgang
av alle målene så burde man få gode tall i forhold til problemstillingen. Jeg gjennomgikk alle
rundene fra Tippeligaen 2015 i kronologisk rekkefølge, og førte resultatene i Excel.

2.0 Problemstilling
En god problemstilling tar utgangspunkt i et ekte problem, et kunnskapshull. Det er noe fag
og fagfolk ikke er, eller burde være ferdig med å diskutere (Reinecker& Stray Jørgensen,
2006).
Denne oppgavens overordnede problemstilling er hvilken betydning innlegg har i åpent spill
for scoringer? For å kunne svare på dette spørsmålet må man besvare flere underordnede
spørsmål for å komme fram til en entydig konklusjon. Hva kjennetegner et innlegg i åpent
spill som ender med scoring? Hvor ble innleggene slått i fra? Hvor ble målene scoret i fra?
Hvor mange av innleggene gikk «direkte» i mål? Hvor mange av målene ble scoret etter
«gjenvinning»? Hvordan var fordelingen mellom etablert angrep og overgang? Er det spillere
som utmerker seg ved scoring på innlegg? Hvordan var alt dette fordelt på de respektive
lagene i Tippeligaen 2015?

12

UEFA A-Lisens oppgave 2015/2016

Gard Hellgren Kristiansen

2.1 Sentrale begreper i problemstillingen
2.1.1 Innlegg
Med innlegg i åpent spill menes innlegg eksklusiv dødballer. Innlegg med gjenvinning er i
denne oppgaven klassifisert som et innlegg hvor ballen ikke går direkte fra spilleren som slår
innlegg til spilleren som scorer. Dette kan være at ballen skifter retning ved å være borte i en
annen spiller, at innlegget klareres, at en medspiller slår en pasning etter innlegget, osv. Mål
som er scoret innen fem sekunder etter ballen treffer en spiller i feltet går under kategorien
gjenvinning og telles som et mål etter innlegg i åpent spill. Begrepet gjenvinning kan derfor i
ordets forstand virke noe misvisende i forhold til betydningen av gjenvinning. Jeg valgte å
gjøre det på denne måten med bakgrunn i at kompleksiteten ved å dele opp i enda flere
kategorier ville gjort oppgaven vanskeligere å forstå.
Dødballer hvor det har blitt scoret som en konsekvens av et innlegg i åpent spill er
ikke med i analysen.
2.2.2 Innleggssoner
For å kunne analysere oppgavens problemstilling er det nødvendig å definere soner ved
innlegg og scoring. Norsk Toppfotballsenter har i 2014 foretatt en analyse av mål forsaket av
innlegg i åpent spill hvor det foreligger en inndeling av soner ved innlegg og scoring. Denne
oppgaven baserer seg på samme inndeling, men med noen justeringer. Sonene har blitt kodet
med bokstaver for at registreringen skulle bli enklere å forstå for både meg og leseren.
Innlegg utenfor de definerte sonene er ikke tatt med i analysen.
Videre så var sonene utenfor 16-meteren delt i to. Med andre ord var det totalt åtte
soner på høyre og venstre side. Totalt utgjorde dette 16 soner. Disse 16 sonene ble etter en
vurdering omgjort til 8. Hovedsakelig var dette for å gjøre kompleksiteten mindre. Videre har
jeg utvidet sone E og F inn sentralt i banen. Dette med bakgrunn i min subjektive mening at
innlegg herfra bør klassifiseres som et innlegg. Oppgavens innleggssoner vises i figur 1.

13

UEFA A-Lisens oppgave 2015/2016

Gard Hellgren Kristiansen

Figur 1 Innleggssoner

Forkortelser i forbindelse med innlegg er som beskrevet i tabellen under.
Tabell 1 Soneinndeling ved innlegg

Forkortelse

Beskrivelse

H (høyre)

A, B, C, D, E, F

V (venstre)

A, B, C, D, E, F

2.2.3 Soneinndeling ved scoring
Det er viktig å få fram en tydelig inndeling av første og bakre sone. Dette for å registrere
scoringen kom i en av disse sonene. Derfor var det hensiktsmessig å skape litt avstand fram til
første og bakre stolpe på målet.

14

UEFA A-Lisens oppgave 2015/2016

Gard Hellgren Kristiansen

Figur 2 Scoringssoner

Tabell 2 Forklaring på soneinndelingen ved scoring

Forkortelse
A/B

C

D

E

F

G

Forklaring
Første eller bakre sone. Sonen strekker seg
dødlinjen til 8 meter i lengde, og 1.5 meter
innenfor stolpen og ut til femmeteren i
bredde
Den minste sonen. Sentral sone som strekker
seg til 8 meter i lengde og 1.5 meter
innenfor begge stolpene i bredde.
Den største sonen innenfor 16- meteren.
Retur/ ut «45 grader» sonen strekker seg fra
8 meter til 16- meterstreken fra dødlinjen i
lengde og dekker hele femmeteren i bredde
Denne sonen strekker seg fra dødlinjen til 8
meter i lengde og fra den ytterste delen av
femmeteren til 16- meteren i bredde
Denne sonen strekker seg fra 8 til 16meteren fra dødlinjen i lengde og fra ytterste
delen av femmeteren til 16- meteren i
bredde.
Denne sonen omfatter alle avslutninger
utenfor 16-meteren.

15

UEFA A-Lisens oppgave 2015/2016

Gard Hellgren Kristiansen

Forkortelser brukt i denne oppgaven i forbindelse med soneinndeling for scoring er som
beskrevet i tabellen under.
Tabell 3 Soneinndeling ved scoring

Forkortelse
VA

C

Beskrivelse
Innlegg fra venstre med scoring på «første
stolpe»
Innlegg fra venstre med scoring på
«bakerste stolpe»
Innlegg fra høyre med scoring på «første
stolpe»
Innlegg fra høyre med scoring på «bakerste
stolpe»
Sonen mellom A og B

D

Sonen utenfor A, B og C.

E

Sonen mellom femmeteren og 16- meteren

F
G

Sonen mellom femmeteren og 16-meteren
Sonen utenfor 16-meteren

VB
HA
HB

2.2.4 Andre begreper
Andre sentrale begreper som benyttes i føring av resultatene fra Tippeligaen i Excel og som
det refereres til i denne oppgaven er beskrevet i tabellen under.
Tabell 4 Sentrale begreper

Forkortelse
O

Begreper
Overgang

E

Etablert

EG

Etablert, men med en eller flere hendelser
etter innlegget er slått før det scores
(retningsforandring, pasning fra annen
spiller etter innlegget, klabb og babb,
klarering etc.)

OG

Overgang, men med en eller flere hendelser
etter innlegget er slått før det scores
(retningsforandring, pasning fra annen
spiller etter innlegget, klabb og babb,
klarering etc.)

16

UEFA A-Lisens oppgave 2015/2016

Gard Hellgren Kristiansen

3.0 Teori og tidligere forskning på innlegg
En teori er et system eller kompleks av antagelser som er fremsatt som forklaring på en rekke
kjensgjerninger eller fenomener. Ordet 'teori' kan også beskrive et system av allmenne
prinsipper eller regler som gjelder for, eller danner grunnlaget for en virksomhet (for
eksempel undervisningens teori); brukes ofte i motsetning til praksis. (Store norske leksikon)

3.1 Fotballanalyse fra i går
I 1933 overhørte Charles Reep, som av mange er mannen som først startet med fotballanalyse,
et foredrag av daværende kaptein på det dominerende Arsenal- laget Charles Jones. Han
beskrev blant annet i detalj om den relasjonelle forståelsen mellom Arsenal sin høyreving og
venstreving hadde utviklet.
Utdannet innen regnskap ble Reep såpass interessert og engasjert i foredraget at han fikk for
seg å overføre sin kunnskap om tall over til fotball. Han utviklet med det et system hvor han
registrerte alle hendelser i en fotballkamp. På grunn av krig og hans militære forpliktelser
måtte han vente til 1950 før han fikk utprøvd sitt system. Kampen som ble observert var
kampen mellom Swindon- Bristol Rovers. Rundt 80 timer tok det for Reep og analysere en
kamp. Gjennom å ha analysert rundt 2200 kamper fant Reep ut følgende:
-

I en typisk kamp skifter ballen eier 400 ganger

-

30 % av alle ballgjenvinninger innenfor motstanderens 16- meter førte til skudd på
mål, og rundt 50% av alle scoringer hadde utspring i slike gjenvinninger

-

Sannsynligheten for at en pasning treffer en medspiller er 50% (Anderson og Sally,
2013. s. 23-27).

På bakgrunn av dette ble Reep opptatt av hva som skulle til for å vinne fotballkamper. Han
mente at man måtte maksimere antall scoringsmuligheter. For å klare dette måtte laget være
så effektivt som overhodet mulig. I følge Reep ble laget mer effektivt hvis det scoret mål med
mindre ballbesittelse, færre pasninger, ballberøringer og skudd. Reep hadde tall for å
dokumentere dette. Blant annet kom to av ni scoringer etter trekk som besto av mer enn tre
pasninger. Konklusjonen ble at jo fortere man flyttet ballen inn i motstanderens 16- meter jo
større muligheter hadde man for å score. Reep ble altså gjennom bruk av tall og analyse
mannen bak det vi i dag kaller direkte og effektiv fotball (Anderson og Sally, 2013).

17

UEFA A-Lisens oppgave 2015/2016

Gard Hellgren Kristiansen

3.2 Fotballanalyse fra i dag
I motsetning til Reep tok mannen bak konseptet «Moneyball», Bill James i bruk tallene for å
finne ut hvilke sannheter de inneholdt og hvilke mønstre som dukket opp. Hvilken
informasjon var det mulig å hente som kunne tenkes å endre måten vi betrakter spillet?
(Anderson og Sally, 2013. s. 29).
I dagens høyteknologiske samfunn kan man undersøke dataene mer i dybden enn det Reep
kunne. I kjølvannet av dette har firmaer som Prozone og Opta m.fl oppstått. Nå kan man hente
ut og få all mulig slags statistikk om alt innen fotball på et blunk.
I alle klubber på toppnivå pøses det nå inn med analyseressurser for å det lille ekstra overtaket
på sine motstandere. Dette betyr at i dagens fotball at det er færre tilfeller av synsing rundt
ulike faser av spillet. Med dagens teknologi kan man idømme de ulike fasene langt mer presis
(Anderson og Sally, 2013).

3.3 Fotballens egenart
I følge boka «Ferdighetsutvikling i fotball» er fotballspillets ide: score mål- hindre scoring.
Fotball er et lagspill som spilles innenfor et avgrenset område med bestemte regler. Innenfor
rammen må deltakerne forholde seg til mot og medspillere.
En fotballkamp er en konflikt hvor begge lagene ønsker å vinne, og naturlig nok bidrar dette
forholdet mellom de to lagene å skape denne konflikten (Bergo, Johansen, Larsen og
Morisbak, 2010).

3.4 Fotballferdighet
I boka ferdighetsutvikling i fotball er fotballferdighet definert på denne måten:
«Fotballferdighet er hensiktsmessige og handlinger for å skape og utnytte spillsituasjoner til
fordel for eget lag» (Bergo, Johansen, Larsen og Morisbak, 2013. s. 63). Med andre ord betyr
dette at spillerens ferdigheter har en direkte innvirkning på spillerens muligheter til å mestre
forskjellige spillsituasjoner til fordel til sitt eget lag.
Ordet ferdighet kan ofte i ordets rette forstand misforstås. Ofte tolker man ferdighet i fotball
om hvor god man er til å drible, slå pasninger eller skyte. Begrepet fotballferdighet innebærer
også i tillegg til det tekniske det taktiske. Hvordan oppfatte, vurdere, bestemme og handle.

18

UEFA A-Lisens oppgave 2015/2016

Gard Hellgren Kristiansen

I figur 3 er det en modell som illustrerer fotballferdigheten. Begrepet fotballferdighet er delt
inn i fire forskjellige dimensjoner: Den individuelle, den relasjonelle, den strukturelle og
kampdimensjonen.

Figur 3 Ulike dimensjoner ved fotballferdigheter og sammenheng mellom faktorer som
påvirker spillerens fotballferdigheter (Bergo, Johansen, Larsen og Morisbak, 2013. s. 33).

De fire dimensjonene er gjensidig avhengig av hverandre. Med andre ord er det ikke en
endimensjonal ferdighet, men en flerdimensjonal gjennom at spillerens fotballferdighet
påvirkes og er avhengig av de fire ulike dimensjonene.

3.4.1 Den individuelle dimensjonen
«Fotball er et spill som spilles med hjernen» (Johan Cruyff).
Den individuelle dimensjonen handler om den enkelte spillers evne til å foreta gode valg, for
deretter å utføre en handling som igjen er det beste for eget lag (Bergo, Johansen, Larsen og
Morisbak, 2013. S. 94-96).

19

UEFA A-Lisens oppgave 2015/2016

Gard Hellgren Kristiansen

3.4.2 Den relasjonelle dimensjonen
«I fotball hender det at man er nødt til å score» (Thierry Henry).
Den relasjonelle ferdigheten kan sies å være samhandlingen mellom to eller flere spillere og
deres evne til å løse oppgaver sammen. For å lykkes med å score på et innlegg kreves veldig
gode relasjonelle ferdigheter mellom flere spillere (Bergo, Johansen, Larsen og Morisbak,
2013. s.97-100).

3.4.3 Den strukturelle dimensjonen
«Vi spiller venstreorientert fotball. Alle gjør alt» (Pep Guardiola).
Den strukturelle dimensjonen kan beskrives som hvordan laget ønsker og opptre i sammen.
Ved å ha retningslinjer for hvordan man ønsker å angripe- og forsvare seg gjør at spillerne får
færre valgmuligheter, noe som igjen kan gjøre at man lettere kan utnytte svakheter hos
motstanderlagene. Vanligvis er retningslinjene i forsvar mer rigide enn retningslinjene i
angrep. Et eksempel på utnytte en svakhet hos en motstander kan være at det forsvarende
laget ved en innleggssituasjon kan være dårlige til å dekke rom fra femmeter til 16- meteren.
Da kan det angripende lag få beskjed om at når de er i en tilsvarende situasjon om at innlegget
slås i dette rommet (Bergo, Johansen, Larsen og Morisbak, 2013. s.97-100).

3.4.4 Kampdimensjonen
«Derfor er det sagt om du kjenner din motstander og kjenner deg selv, kan du vinne hundre
slag uten et eneste nederlag» (Sun Tzu).
I kampdimensjonen settes de tre foregående dimensjonene i sammen. Likeledes er forholdet
til motstanderlaget like karakteristisk som forholdet til medspillerne. Det ville vært enkelt å
score og å hindre baklengsmål uten motstandere. En scoring etter innlegg kreves det gode
individuelle ferdigheter for å foreta en god handling. For å skape en god innleggssituasjon
som fører til scoring må man ha gode relasjonelle ferdigheter. Har man i tillegg en
retningslinjer for hvordan man skal opptre når denne situasjonen oppstår, vil man mest
sannsynlig ha gode forutsetninger for å lykkes med innlegget, noe som igjen vil øke
sannsynligheten for å score (Bergo, Johansen, Larsen og Morisbak, 2013. s. 100-103).

20

UEFA A-Lisens oppgave 2015/2016

Gard Hellgren Kristiansen

3.5 Tidligere forskning på innlegg
«Crossing in soccer has a strong negative impact on scoring: Evidence from the English
Premier League, the Bundesliga and the World Cup 2014» (Vecer, 2013).

Professor Jan Vecer, ved Frankfurt School of Finance and Management, publiserte i 2014 en
studie hvor han gikk igjennom alle innlegg i åpent spill som resulterte i mål. Tallgrunnlaget er
hentet fra VM 2014, Bundesliga og Engelsk Premier League 2008-2013. Konklusjonen i
studien var at 15% av alle målene som ble scoret i EPL kom som et resultat av innlegg i åpent
spill.
Studiet omfatter ikke gjenvinning etter innlegg. Det fremgår heller ikke en komplett
statistikk fra VM 2014 eller Bundesliga. Derfor henvises det mest til statistikken fra EPL
2008-2013 i denne oppgaven.
Dr. Vecer hevder videre at innlegg er et ineffektivt virkemiddel i forbindelse med
scoring. Kun ett av 91.47 innlegg for EPL- lag i perioden 2008-2013 førte til scoring. Omgjort
i prosent vil det si at kun 1.09% av alle innlegg ender med scoring. Et EPL lag slår i snitt
18.22 innlegg pr. kamp. Sammenlignet med andre måter å angripe på hevder Dr. Vecer i
studien at innlegg er det minst effektive virkemiddelet. Det kommer også fram i studien at
kamper som inneholder flere mål har et lavere antall innlegg enn kamper med færre mål.
I følge Dr. Vecer er det også langt mer effektivt for de presumptivt beste lagene å
angripe fra sentralt i banen med korte pasninger. På en annen side hevder han at innlegg kan
være et effektivt virkemiddel for svakere lag.
For å score ett mål kreves det i snitt 18.86 gode innlegg og 73.06 dårlige innlegg.
Dette betyr ifølge Dr. Vecer at man mister kontroll på ballen 73 ganger i forholdsvis gunstige
angrepssituasjoner. Dr. Vecer spør om det i disse situasjonene ikke er bedre å finne andre
alternativer å angripe på enn å slå et innlegg.
I følge studien skyter EPL lag 5.54 skudd i snitt utenfor 16- meteren. Det kreves 35.81
skudd utenfor 16 meteren for å score. Dermed er skudd utenfor 16- meteren 2.57 ganger mer
effektivt enn innlegg.
Ved bruk av regresjonsanalyse hevder studien at innlegg i åpen spill faktisk har en
negativ innvirkning. For hvert innlegg produsert hevder Dr. Vecer at muligheten for å score
reduseres med 1.5%. Effekten ved 18.22 innlegg vil føre til 24.3% færre scoringer

21

UEFA A-Lisens oppgave 2015/2016

Gard Hellgren Kristiansen

I følge studien «mistet» lag som Arsenal, Tottenham, Liverpool og Chelsea nesten ett mål pr,
kamp på grunn av deres innlegg. Ved å redusere antall innlegg ville disse lagene ifølge Dr.
Vecer ha vunnet Premier League (Vecer, 2014).

3.5.1 Innlegg og scoring
«Forsket seg frem til ny innleggsstrategi» (Ronny Deila, 2008)
I forbindelse med sin trener D- utdannelse skrev Ronny Deila sin oppgave om innlegg
da han var trener for Strømsgodset. I 2008 ble han i forbindelse med sin D- trener oppgave
intervjuet av VG1. I artikkelen la Ronny frem tall på alle innlegg laget produserte i løpet av de
20 kampene han hadde studert. Fra 20 meter og til dødlinjen ble det slått 399 innlegg hvorav
19 endte i mål. Fra 20 meter og bakover i banen ble det slått 186 innlegg hvor 3 endte med
scoring. Totalt antall innlegg slått blir da ifølge Ronny sin studie 585 innlegg og 22 scoringer.
Dette betyr at 3.7% innleggene til Strømsgodset endte med scoring. Suksessraten fra 20 meter
til dødlinjen blir da 19/399= 4.76%. Fra 16 og bakover blir resultatet 3/186=1.61%.
I forbindelse med sin UEFA A- lisens oppgave skrev Sigurd Rushfeldt en oppgave om
hvordan bli en god målscorer. I denne studien kommer det fram at Rushfeldt scoret 40% av
sine mål som et resultat av innlegg. Videre kom det fram av studien at 94 prosent av hans mål
ble scoret innenfor 16- meteren hvorav 75% ble scoret innenfor 11 meter.
Rushfeldt så også på gjennomsnittet for Lionel Messi, Sergio Aguero, Wayne Rooney
og Chritiano Ronaldo. Gjennomsnittet for disse var at 14% av deres scorede mål kom fra
utenfor 16- meteren. Andelen scorede mål innenfor 16- meteren utgjorde 86%. Andelen for
scorede mål etter innlegg var for disse 37% (Rushfeldt, 2012).

1

Det har ikke vist seg mulig å oppdrive Deilas D-treneroppgave digitalt.

22

UEFA A-Lisens oppgave 2015/2016

Gard Hellgren Kristiansen

4.0. Metode
En metode er en fremgangsmåte, et middel til å løse problemer og komme fram til ny
kunnskap. Et hvilket som helst middel som tjener dette formålet, hører med i arsenalet av
metoder (def. Aubert. Gjengitt i Hellevik)

4.1 Kampanalyse
Som nevnt i teorikapittelet var Charles Reep mannen bak det vi i dag forbinder med
kampanalyse. Gjennom å observere en kamp enten gjennom video, TV eller ved å være
tilstede selv kan man få et godt innblikk i motstanderlagets styrker og svakheter. Når det
gjelder kampanalyse av sitt eget lag kan man se hvordan laget har opptrådt i forhold til lagets
retningslinjer. Man kan videre se på sitt eget lag og enkeltspillere. Gjennom video kan man
også se kampen om igjen og finne situasjoner som man ønsker å videre utforske. På toppnivå
bruker man, i tillegg til å observere kampen som tilskuer, dataprogram hvor man kan hente ut
det man måtte ønske av tall og bilder på sitt eget lag, enkeltspillere og motstanderlag.
Selv om video som kampanalyse er et viktig redskap for alle trenere kan det samtidig
også være en utfordring. Når man for eksempel analyserer sitt eget lag kan det ofte være
fristende å ta fatt på alt man ser som er bra og dårlig. Skal man som trener og spiller få best
mulig utnytte kan det være lurt å avgrense temaet man ønsker å utforske.

4.2 Kvantitativ metode
En kvantitativ metode er en forskningsmetode som befatter seg med tall og det som er
målbart. Telling og måling er vanlige former for kvantitative metoder. Resultatet av
forskingen er et tall eller en rekke med tall. Disse blir ofte fremstilt i tabeller, grafer eller i
andre statistiske fremstillinger (Dalland, O 2012).
Jeg har i min oppgave primært valgt å basere meg på kvantitativ metode. Dette har jeg
gjort ved å systematisere innlegg og scoringer i et Excel skjema for deretter å foreta en
analyse av funnene. En kvantitativ måling ved bruk av Excel- skjemaer og egenproduserte
koder er etter min mening den mest hensiktsmessige metoden for å få svar på
problemstillingen. Jeg har valgt å presentere tallene i tabellform fordi det vil gjøre funnene
tydeligere for meg selv og leseren.

23

UEFA A-Lisens oppgave 2015/2016

Gard Hellgren Kristiansen

4.3 Kvalitativ metode
Kvalitativ forskning er en forskningsmetode som vektlegger forståelse og analyse av
sammenhenger i en prosess hos den enkelte fremfor opptelling av fenomener eller kjennetegn
ved en gruppe individer. Kvalitativ forskning er viktig for å utvikle bedre forståelse av
individer og dermed utvikle nye teorier og hypoteser som i neste omgang gan utprøves i
kvantitative studier. Kvalitativ og kvantitativ forskning er derfor supplerende metoder som
ikke kan erstatte hverandre (Store Norske Leksikon, 2016).
I tillegg til å bruke kvantitativ metode, har det vært viktig å se på hva som skjer i
forkant av innlegget. Dette for å se om innlegget kom etter en overgang eller etter et etablert
angrep.
For å kunne observere dette har jeg har i min oppgave brukt videoanalyse. Fordelen
med dette er at man har muligheten til å «fryse» spillet for å se hvor spillerne er posisjonert i
forhold til innlegg- og scoringssonene. I tillegg har man muligheten til å se innleggene flere
ganger og dermed redusere feiltolkninger.
Innlegg og scoringer er tilgjengelig gjennom TV2 sin sport applikasjon for
smarttelefoner. Ved å trykke på «se klipp» i livereferatet fra kampene fikk man se alle målene
på video. Funnene ble ført systematisk i Excel og ga i tillegg god bakgrunnsforståelse.

4.4 Systematisering og registrering
Før selve observasjonen startet opprettet jeg et Excel ark for alle lagene i TL 2015 som vist i
figur 4.

Figur 4 Eksempel på registrering av data

24

UEFA A-Lisens oppgave 2015/2016

Gard Hellgren Kristiansen

Jeg valgte deretter å gå igjennom rundene kronologisk. Det vil si at jeg startet med runde 1 og
avsluttet med runde 30. Selve analysen foregikk ved å fryse bildet i det innlegget ble slått. Da
ble sonen for innlegget notert inn i Excel arket. Den samme prosedyren ble gjort ved scoring.
Når alle data var samlet inn ble det opprettet et nytt Excel ark hvor alle dataene ble plottet inn.
Her ble alle dataene for hvert enkelt lag summert inn i riktig kolonne. Dette arket ble etter
hvert veldig langt. Excel arket. Eksempel på dette kan ses i figur 5. All data innsamlet kan
leses i vedlegg 1.

Figur 5 Eksempel på totaloversikt innlegg/scoringer.

Dødballmål ble ikke observert siden det ikke var en del av problemstillingen.
Målene ble observert på video med en Iphone 6 plus.
Dataene ble registret inn i Excel på en HP Pavilion.

4.5 Feilkilder
Med et såpass stort datagrunnlag kan det oppstå feil ved selve registreringen av data inn i
Excel arket. Videre kan det skje feil med formler og tastefeil kan oppstå. På bakgrunn av det
store datamaterialet måtte det opprettes nye Excel ark underveis. Dette gjorde at jeg ved flere
anledninger fikk kontrollert at dataene stemte.
Fordelen med å bruke en I Phone og PC samtidig var at man unngikk å gå ut og inn av
videoen på samme enhet. Ved å trykke på pause før hvert innlegg som førte til scoring kunne
man registrere inn riktig kode i Excel arket.
Underveis dukket det opp flere grensesnittsituasjoner når det gjaldt i hvilken sone
innlegget/scoringen kom i fra. Ved å se/ trykke på pause flere ganger ble likevel
grensesnittsituasjonene forholdsvis nøyaktige. Situasjoner i krysningen av de enkelte sonene
kan ha vært 50/50 avgjørelser. Spesielt innlegg fra sone F kunne være vanskelig å definere.
Dette fordi sonen er avgrenset til 32 meter fra dødlinjen. I analysen kan derfor et innlegg fra
25

UEFA A-Lisens oppgave 2015/2016

Gard Hellgren Kristiansen

33-34 meter være med i tallgrunnlaget. Antallet det her er snakk om er likevel ikke av en
betydelig mengde.
Der hvor det var flest tilfeller av tvil var i krysningen mellom scoringssone A, B, C og
D. I disse tilfellene så jeg ved noen tilfeller målene opptil ti ganger for å konkludere med
riktig sone. Mange av målene ble også vist i reprise fra forskjellige kameravinkler. Dette
gjorde at man som regel fikk et godt inntrykk av fra hvilken sone innlegget ble slått, og hvor
målet ble scoret i fra.
På bakgrunn av at alle målene var beskrevet i kampreferatet i TV 2 sin sportapplikasjon ble
ikke dødballmål gjennomgått. Det kan derfor være en viss mulighet for at
tekstreferatet/symbolet ved scoring har vært feil. Sannsynligheten for dette vurderes imidlertid
som minimal.
På bakgrunn av at samtlige mål eksklusiv dødball fra Tippeligaen har blitt
gjennomgått og analysert, så vil resultatet i forhold til problemstillingen gi en høy grad av
troverdighet.
Mål etter personlig preferanse som kan oppfattes som innlegg utenfor sonene har blitt
strøket og er ikke med i tallgrunnlaget. Også her kan det være scoringer som har blitt utelatt
og scoringer som er telt med. Disse tilfellene er for øvrig registrert i kommentarfeltet i Excelskjemaet hos de forskjellige lagene
Når det gjelder om scoringen kom etter en overgang eller etablert angrep er
påliteligheten noen svakere. I noen tilfeller var videosekvensen før målet litt for kort for å
konkludere om angrepet var mot etablert forsvar eller en overgang. Videre er det også noen
ganger tvil om angrepet var en overgang eller mot etablert. I disse tilfellene blir vurderingen
av subjektiv art, noe som andre kan være uenig i. I noen av disse tilfellene ble andre
videoklipp med lengre sekvenser gjennomgått for å få en riktig konklusjon. Det var likevel få
slike tilfeller og feilmarginen er derfor vurdert som liten

26

UEFA A-Lisens oppgave 2015/2016

Gard Hellgren Kristiansen

5.0 Resultater og analyse
Resultater og analyse presenteres i samme kapittel. Dette vil gjøre det mer oversiktlig for både
forfatter og leser. Årsaken til dette er at resultatdelen inneholder mange tabeller og figurer.
Ved å dele inn diskusjon i et eget kapittel ville man måtte gjenta de ulike tabllene/figurene i
resultatdelen. Dette ville medført gjentagelser og unødvendig bruk av plass.

5.1 Antall mål i tippeligaen 2015 som et resultat av innlegg i åpent spill
“Det handler ikke om lange pasninger eller korte pasninger, det handler om riktige
pasninger” (Bob Paisley).
Tabell 5 Antall scorede mål etter innlegg, totalt og fordelt på lag, TL 2015

Som man kan se av tabell 5 kom 33.85% av alle målene i Tippeligaen 2015 som et resultat av
innlegg i åpent spill. Dette betyr at litt over 1/3 del av alle innlegg kom som et resultat av
innlegg.
Videre kan man se at det er Strømsgodset som er laget som har scoret flest mål med 31
scoringer. I tillegg har de størst prosentandel (46,27 %) av sine mål som et resultat av innlegg.

27

UEFA A-Lisens oppgave 2015/2016

Gard Hellgren Kristiansen

Lillestrøm befinner seg i motsatt ende med kun 5 scoringer av totalt 45. Dette utgjør en andel
på 11,11 %. Avstanden fra Lillestrøm til Vålerenga med nest færrest mål skiller det 15.42 %.
I studien beskrevet i teorikapittelet fra VM 2014 (tall fra Toppfotballsenteret) og
Engelsk Premier League (2008-2013) var antall mål etter innlegg i åpent spill henholdsvis
32% og 15%. I følge artikkelen i Wall Street Journal var tallet for Champions League i 2010
16%.
At over 1/3 del av målene som blir scoret etter innlegg i åpent spill i TL 2015 viser at
innlegg hadde en stor betydning for målene som ble scoret i TL 2015.

5.1.1 Innlegg i tippeligaen sammenlignet med andre turneringer og mesterskap
I studien til Dr. Vecer (2014) er det ikke beskrevet hva forfatteren definerer som innlegg. Det
kan godt være at han ikke definerer innlegg fra de samme sonene som i dette studie. Sonene
det her kan være snakk om er sone A og B. Med andre ord kan det være mulig at Dr. Vecer
kun teller innlegg fra sonene utenfor 16- meteren. Dette kan være en mulig forklaring på den
relativt store forskjellen mellom TL 2015, EPL 2008- 2013 og CL 2010.
En annen viktig faktor som imidlertid kommer fram av Dr. Vecer sin studie er at han
ikke teller med gjenvinning etter innlegg som en årsak til scoring etter åpent spill. Dette
gjelder for øvrig også studien til Toppfotballsenteret i forbindelse med VM 2014, og tallene
fra Champions League 2010. Som nevnt i metodekapittelet vil denne oppgaven inkludere
gjenvinning som en årsak til scoring
Gitt at definisjon for innlegg er relativt lik mellom de ulike studiene kan en annen
mulig årsak til at det scores mer mål på innlegg i TL enn i EPL være måten man spiller på er
forskjellig.
I Norge spiller lag som Rosenborg, Odd Grenland og Bodø Glimt en 4-3-3 formasjon.
Disse lagene er blant annet kjent for å angripe bredt på den siste tredjedelen. Tradisjonelt har
det hos disse lagene vært gode relasjoner mellom back, indreløper og kant. Et annet begrep
som ofte brukes hos de omtalte lagene er at de har god samhandling. Ved en innleggssituasjon
hos disse lagene tyder mye på at de har retningslinjer for hvordan innløpene skal være. Som
regel har spissen ansvar for å dekke de mest sentrale sonene, motsatt ving har ansvaret for
første eller bakre sone. Motsatt indreløper oppsøker som oftest den dype sonen. Med flere

28

UEFA A-Lisens oppgave 2015/2016

Gard Hellgren Kristiansen

spillere inne i boksen for å motta et innlegg vil også sannsynligheten for å score etter innlegg
øke.
Det er ikke bare de tre omtalte lagene som tilsynelatende liker å angripe bredt. De
fleste andre lagene i TL 2015 har en langt høyere prosentandel for scoring etter innlegg enn
tilfellet er for EPL og CL. Det er kun Lillestrøm i TL 2015 som med 11.11% ligger under
gjennomsnittet for EPL 08-13 og CL 2010.
En annen mulig forklaring på forskjellene er at i Norsk fotball har vi hatt mindre
innflytelse fra utenlandske trenere enn det tilfelle er i EPL. Ved sesongslutt i TL 2015 var 13
av 16 trenere norske. Det var kun Lillestrøm, Viking, Stabæk og Haugesund som hadde
utenlandske trenere.
I EPL har inntredenen av utenlandske trenere i perioden til studien til Dr. Vecer vært
formidabel. Pr. januar 2016 er kun 6 av 20 trener i Premier League av britisk opphav. Av
disse seks er det kun Sam Allardyce i Sunderland og Tony Pulis hos West Bromwich som har
fått stempelet for å spille en type fotball som omtales som umoderne. Med andre ord en type
fotball som ble forbundet med den «gamle» engelske måten å spille på.
Den Walisiske manageren til Stoke, Mark Hughes har i dag transformert måten Stoke
spiller på kontra hans forgjenger Tony Pulis. Sistnevnte var i perioden 2006-2013 manager for
Stoke. I denne perioden var Stoke laget som slå flest langpasninger og det laget som hadde
minst ballinnehav. Ifølge en kåring av Financial Times var Tony Pulis en av managerne i
perioden 1973-2010 som fikk mer ut av ressursene enn forventet. Pulis utviklet en spillestil
stikk i strid med det man ofte i dag lærer er mest effektivt ved fotballen; Nemlig hvis man har
ballen kan ikke det andre laget score. Istedenfor å ha ballen utviklet Pulis en spillestil hvor det
faktisk var mer effektivt for Stoke og ikke ha ballen. I kamper hvor Stoke hadde et større
balleinnehav ble resultatene dårlige.
Mange hevder at norsk fotball har vært inspirert av den «gamle» engelske måten å
spille på. Med bakgrunn i dagens teknologiske samfunn har imidlertid norske trenere og
spillere blitt påvirket av andre tilnærminger i måten å spille på. Dette gjelder også for dagens
EPL hvor engelske spillere er i mindretall. I tillegg til andelen utenlandske trenerne så er det
tydelig at den fotballen som i dag spilles i EPL er forskjellig fra den fotballen som ble spilt i
oppstarten av Premier League.

29

UEFA A-Lisens oppgave 2015/2016

Gard Hellgren Kristiansen

En annen mulig forklaring for at forskjellene er såpass store kan være ulike
spillertyper. Her handler det ikke bare om det fysiske, men igjen om hvilken fotballkultur
spillerne kommer fra. I sesongen 2012 var kun 32% av spillerne i en startellever i EPL
Britiske. Dette i tillegg til antallet utenlandske trenere kan som nevnt være en grunn til at det
scores mindre på innlegg i EPL.
Under ledelse av den legendariske manageren Sir. Alex Ferguson var Manchester
United det laget som både slo flest innlegg og som scoret mest på disse. Dette illustrerer at
han hadde en annen måte å spille på enn mange av hans utenlandske kollegaer.
En spillestil er et levesett som avslører egenskapene hos ethvert samfunn og bekrefter
dets rett til å være annerledes. Fortell meg hvordan du spiller, så skal jeg si deg hvem
du er. Gjennom årene har fotballen blitt spilt på mange måter, og uttrykt personligheten
hos ethvert folk. Å bevare disse forskjellene er viktigere i dag enn noen gang tidligere.
(Anderson og Sally, 2013. s. 92)
En annen mulighet for forskjellene mellom de to ligaene kan være at man i EPL
angriper med mer balanse enn i TL. Årsaken til dette kan igjen være kulturforskjeller, men det
kan f.eks også ha noe med resultat å gjøre. Tapte poeng vil ha en mye større økonomiske
konsekvenser for et lag EPL enn i TL. Dette betyr at ved innlegg så kan EPL- lag være mer
forsiktige med å sende spillere inn i motstanderens 16-meter enn det tilfelle er i TL.
Sannsynligheten for å score er med bakgrunn i dette mer sannsynlig i TL.
En annen forklaring kan være at engelske lag er bedre til å forsvare seg ved innlegg,
enn hva norske lag er.
I artikkelen «Are outdated soccer tactics a cross to bear? Posesseion is the way to
goal» (Clegg, 2014) nevnes også studien til Dr. Vecer. Videre blir det i artikkelen nevnt at
England åpenbart ikke var en av forhåndsfavorittene før VM 2014. Foruten det åpenbare
skrives det at en av grunnene for at England ikke ville vinne VM var fordi de slo for mange
innlegg. Av de 32 lagene som kvalifiserte seg for VM så hadde England det fjerde høyeste
snittet pr. kamp med 18 innlegg. På en annen side nevnes det også i artikkelen at Englands
seks siste scoringer i en stor turnering hadde kommet som et resultat av innlegg.
Til sammenligning hadde Argentina som vant sin kvalifiseringsgruppe et snitt på 8.25
innlegg pr. kamp, noe som var det laveste av alle de kvalifiserte lagene til VM. Med andre ord
var dette under halvparten av England sine tall.
30

UEFA A-Lisens oppgave 2015/2016

Gard Hellgren Kristiansen

På bakgrunn av disse tallene var det derfor interessant å se statistikken for antall
innlegg etter VM 2014. I følge whoscored.com hadde Argentina i løpet av VM et snitt på 24
innlegg pr. kamp. For øvrig nøyaktig det samme som England. Hva som skyldtes denne
radikale økningen fra Argentina sin side er oppsiktsvekkende og interessant. Kanskje var det
kampdimensjonen med spill motspill prinsippet som spilte inn? Med det menes at
motstanderlagene hadde antatt at Argentina sin strategi ikke ville være å slå innlegg. Kanskje
Argentina forutså dette og ville overraske de andre lagene ved å slå flere innlegg.
Frankrike, Portugal, Ghana og Hellas var for øvrig lagene i løpet av VM som hadde
det høyest snittet pr. kamp med 27 innlegg. Italia og Costa Rica hadde færrest med 12 innlegg
pr. kamp.
Resultatet fra studien til Dr. Vecer (2014) om at det kan være mer effektivt for svakere
lag å slå innlegg stemmer ikke helt overens med tallene fra TL 2015, eller for så vidt med
tallene fra whoscored.com. Som nevnt tidligere slo Manchester United flest innlegg i perioden
08-13. De var også laget som hadde flest scoringer etter innlegg. Laget som slo færrest
innlegg var QPR som i denne perioden var et bunnlag. Tallene fra whoscored.com og mine
tall fra TL viser at det er flere topplag i både EPL, TL og VM2014 som bruker innlegg som
angrepsmetode.
Ved å sammenligne tallene fra VM 2014 med TL 2015 skiller det kun to prosent. I
motsetning til EPL så er dermed forskjellen mellom VM og TL 2015 forholdsvis liten. En
mulig årsak til dette kan være at det på «papiret» er store forskjeller på kvaliteten på lagene,
men som nevnt ovenfor ser vi at det både er antatte sterkere og svakere lag i begge ender av
skalaen. Tar man i betraktning Argentinas radikale økning i antall innlegg fra kvalifiseringen
til selve mesterskapet, sitter man ikke igjen med et entydig svar.
Videre kan en annen mulig årsak til forskjellene i antall innlegg i de ulike
ligaene/mesterskapene være at det i et mesterskap er mange «vinn eller forsvinn» kamper. I
slike type kamper sender man som regel flere spillere i angrep. I tillegg bruker man i disse
situasjonene kortere tid i selve bearbeidingen av angrepet. I kamper som dette ser man ofte at
det tas i bruk innlegg som et virkemiddel for å få scoring.
Med tall fra EPL 2016 så dukker det opp tall som bryter med noe av diskusjonen. Pr.
januar 2016 viser tall fra whoscored.com at det i snitt i EPL produseres 19.5 innlegg pr. kamp.
Med andre ord en økning med 0.84 innlegg i forhold til Dr. Vecer sin studie EPL 2008-2013.
Den største forskjellen er det derimot hos de enkelte lagene. For eksempel så er Manchester
31

UEFA A-Lisens oppgave 2015/2016

Gard Hellgren Kristiansen

City det laget som med 24 innlegg pr. kamp som produsere tredje mest innlegg i EPL 2016.
Southampton er det laget som produsere flest innlegg med 26 pr. kamp. Færrest har
Sunderland med kun 16 innlegg pr. kamp. I Dr. Vecers studie viser tallene at antall innlegg
for Manchester City var betraktelig lavere i perioden 2008-2013. Dette funnet kan være et
eksempel på fotballens dynamikk og kompleksitet, og man sitter ikke igjen med en entydig
konklusjon.
Det er også forskjeller mellom lagene i Tippeligaen. Strømsgodset har de siste årene
spilt med spisser som har hatt/har gode egenskaper i motstanderens 16- meter felt. Egenskaper
som gode bevegelser, god fysikk og gode avslutningsegenskaper er viktige i forbindelse med
å score mål. Videre har Strømsgodset utviklet en tydelig spillestil med klare offensive
retningslinjer hvor god samhandling har gjort til at de ofte havner i gode innleggs posisjoner.
Det er flere lag som faller under samme kategori som Strømsgodset. Eksempelvis har
Odd Grenland en tydelig innprentet 4-3-3 filosofi. Dette kom også klart tilsynet under UEFA
A- lisens samlingen i Porsgrunn hvor hele UEFA A- delegasjonen så Odd Grenland- Åsane i
cupen. Med en klar kampplan, individuelle og relasjonelle ferdigheter var det tydelig å se at
Odd Grenland hadde fokus på innlegg som et virkemiddel for å score mål. Å se et Odd
Grenland lag eller et annet 4-3-3 lag uten fokus på å spille seg til innlegg hadde vært
vanskelig å forestille seg. Når det er sagt så hadde det også for noen år siden vært vanskelig å
forestille seg forvandlingen til Stoke.
For denne forfatter var det noe overraskende at Lillestrøm var det laget med desidert
færrest antall mål etter innlegg. Etter noen refleksjoner kan en teori være at laget har en
spillestil hvor en del av fokuset er å utnytte sin kompetanse på overganger. De bruker Erling
Knudtzon som spiss. Han har sin spisskompetanse i å utnytte bakrommet til motstanderens
bakre firer. I tillegg har Lillestrøm andre raske spillere i frontleddet som for eksempel Fred
Friday.

32

UEFA A-Lisens oppgave 2015/2016

Gard Hellgren Kristiansen

5.2 Resultat av hvilke soner innleggene ble slått i fra
“Om det var Guds mening at football skulle spilles i luften, ville han ha plantet gress
himmelen” (Brian Clough)

Tabell 6 Resultat av innlegg i de ulike sonene som førte til scoring TL 2015

I tabell 6 kan man se hvilke soner innlegg som fører til scoring kommer fra. Den viser at 55%
av innleggene kommer fra høyre side og 45% fra venstre side. Ser man på de respektive
lagene scoret Lillestrøm alle sine fem mål på innlegg fra sin høyre side. Andre lag som hadde
sin dominans fra sin høyre side var Strømsgodset (74.19%), Mjøndalen (66.67%), Ålesund
(66.67%) og Bodø Glimt (63.16%). Fra venstre side var det Tromsø som hadde høyest andel
av samtlige lag med 71.43%. Deretter fulgte Odd Grenland og Haugesund med 60% hver.
Totalt for TL 2015 kan man av tabell 6 se at det ble scoret mest på innlegg fra sone A.
23.66% av innleggene kom fra denne sonen. Deretter følger sone B (17.56%), D (17.56%), C
(17.18%) og E (17.18%). Absolutt færrest mål blir det scoret fra sone F hvor kun 6.49% av
innleggene resulterte i scoring. Rosenborg, Lillestrøm og Haugesund var lagene som scoret
mest på innlegg fra sone A med 40%. Kun 7 av 16 lag scoret på innlegg fra sone F. I tabell 6
kan man imidlertid se at det er store forskjeller. Sandefjord (21.43%), Sarpsborg 08 (20%),
Stabæk (19.05%) og Strømsgodset (16.13%) scoret en forholdsvis en stor andel av sine mål
på innlegg fra sone F.

33

UEFA A-Lisens oppgave 2015/2016

Gard Hellgren Kristiansen

Figur 6 Visuell fremstilling av innlegg pr. sone som resulterte i scoring, fordelt på høyre og venstre side.

I figur 6 Kan man se hvordan fordelingen av innleggene var totalt for de forskjellige
sonene fordelt på høyre og venstre side. Av figuren ser man at det scores mest fra sone A på
venstre side hvor andelen av scorede mål er 12.21%. Deretter følger sone A på høyreside med
en andel på 11.45%. Ellers verdt å merke seg er at det scores en del mindre fra sone B på
venstre side hvor andelen er 6.87%. Tilsvarende tall for samme sone på høyresiden er
10.69%. Det er også en forskjell fra sone D høyre (10.69%) og sone D venstre (6.87%). Det
scores minst fra sone F venstre (2.29%) og sone F høyre (4.58%).
Tallene viser et forholdsvis klart bilde av hvor nærmere enn kommer mål desto større
er muligheten for å score på et innlegg. På en annen side viser også figuren at det også scores
en viss andel mål på innlegg fra lengre distanse. For eksempel så scores det mer på innlegg fra
sone E (9,54%) enn sone C (7,25%) på venstre side. Fra høyre side scores det også mål fra
sone D (10,69%) enn C (9,92%). Det scores også like mye fra sone D (10,69%) som sone B
(10,69%).
En sannsynlig årsak til forskjellene for de respektive lagene kan være ulikheter i de
fire dimensjonene. Eksempelvis har noen lag gode relasjoner på høyre sid, andre på venstre
side. I tillegg gjør de relasjonelle ferdighetene at det kan oppstå særegne relasjoner i de ulike
sonene.

34

UEFA A-Lisens oppgave 2015/2016

Gard Hellgren Kristiansen

5.3 Resultat av innlegg utenfor 16-meteren
Å slå et innlegg fra 20 meter og lenger ut kaller vi ansvarsfraskrivelse i Strømsgodset»
(Ronny Deila)

Tabell 7 Resultat av innlegg utenfor 16-meteren

I tabell 7 ser man at det scores mest på innlegg i sonene C-F som er sonene utenfor 16meteren. 58.40% av innleggene ble slått i en av de fire sonene utenfor 16- meteren. Til
sammen er disse fire sonene en del større enn sone A+B som befinner seg inne i 16- meteren.
I antall scorede mål er det Strømsgodset med sine 19 mål som scorer flest mål utenfor
16- meteren. I prosent så er det Sandefjord (79%) og Tromsø (79%) som hadde flest innlegg
utenfor 16- meteren. I sone A+B er det Strømsgodset og Odd Grenland som i antall scorer
flest med 12 hver. I prosent er det Lillestrøm (80%) som har størst andel fra sone A+B.
Deretter kommer Rosenborg med 55%.
Lillestrøm og Rosenborg er også de eneste lagene som scorer flere mål fra sone A+B
enn C-F. En mulig årsak til dette kan være at Rosenborg i deres 4-3-3 formasjon har gode
back-indreløper og ving- relasjoner. I samleoversikten til Rosenborg kommer det blant annet
frem at indreløper Mike Jensen sto bak åtte av 20 innlegg som førte til mål. Dette resultatet
blir diskutert i et senere kapittel.

35

UEFA A-Lisens oppgave 2015/2016

Gard Hellgren Kristiansen

Tallene i tabellen gir en indikasjon på hvordan lagene i Tippeligaen ønsker å angripe
og hvor på banen de helst søker innlegg fra. For eksempel kommer det tydelig frem at
Strømsgodset har en produktiv høyre side. Når det gjelder Sandefjord og Tromsø viser tallene
at de angriper på en måte som gjør at de kommer til mange gode innleggs situasjoner i sonene
utenfor 16- meteren.
I følge studien til Ronny Deila som nevnt i teorikapittelet så scoret Strømsgodset i
sesongen 2007 totalt 22 mål etter innlegg. 19 av scoringene kom fra 20 meter og ned til
dødlinjen. Dette utgjør en andel på 86%. De tre resterende målene kom fra 20 meter og
bakover på banen, noe som utgjør en andel på 14%. I studien til denne forfatter er innlegg
utenfor 16 -meteren definert som sone E og F. Sammenligner man disse tallene med studien
til Deila så scoret Strømsgodset 29% av sine mål på innlegg utenfor 16- meteren. 71% ble
scoret fra 16- meteren og ned til dødlinjen. Med andre ord en reduksjon på 15% i sonene A,
B, C og D. For sonene E og F hadde Strømsgodset en økning på 15%.
Viktig å understreke er at sammenligningen ikke blir 100% riktig. I artikkelen fra VG
står det innlegg fra 16- meteren til dødlinjen, og fra 20 meter og bakover. Dette må være en
skrivefeil i artikkelen, da det oppstår en «dødsone» på 4 meter. Forfatteren antar derfor at det
menes fra 20- meteren og til dødlinjen, og fra 20 meter og bakover. Sammenligningen er
allikevel tatt med, da det gir en god indikasjon på hvor det lønner seg å slå innlegg fra.
Totalt for TL 2015 ble 63 av 262 mål scoret etter innlegg fra sone E og F. Dette betyr
at 24% av innleggene som resulterte i mål kom fra denne sonen. Resterende 76% ble scoret
fra 16- meteren og ned til dødlinjen.
Som tallene viser blir det vanskelig å argumentere for at innlegg fra 20 meter og
bakover i banen er en «ansvarsfraskrivelse» slik som Deila hevder. For både Strømsgodset og
TL 2015 kom rundt ¼ av innleggene det ble scoret på fra sone E og F.
På en annen side gir tallene også en klar indikasjon på at hvor nærmere mål man
kommer før man slår et innlegg desto større mulighet har man for å lykkes.

36

UEFA A-Lisens oppgave 2015/2016

Gard Hellgren Kristiansen

5.4 Resultat av antall innlegg pr. scoring
I sport er sannheten sterkere enn troen, fordi sannheten vil gi en fordel (Bill James)
Tabell 8 Resultat av antall innlegg pr scoring

I tabell 8 kan man i snitt-kolonnen se hvor mange mål lagene i TL 2015 i snitt scoret på pr.
kamp. Snittet for antall scoringer etter innlegg i åpent spill var for TL 0.55. Som lag var det
Strømsgodset som hadde det høyeste snittet. De scorer i snitt 1,03 mål pr. kamp som et
resultat av innlegg. Lillestrøm er det laget med lavest snitt. Kun 0.17 av målene de scoret kom
som et resultat av innlegg.
Kolonnen i.tot.s viser hvor mange innlegg det i snitt ble produsert totalt i TL 2015. I
tabellen kan man også se de samme tallene for de andre lagene. Her er det imidlertid meget
viktig å påpeke at det opereres med to forskjellige tall. I følge Toppfotballsenteret som har fått
sine tall fra Opta var resultatet for antall innlegg i åpent spill totalt 7483. Det er dette tallet
som er oppgitt i totalt-feltet for å finne ut hvor mange av innleggene som resulterte i scoring.
I.tot-kolonnen viser totalt antall innlegg fordelt på de respektive lagene i TL 2015. Her
er tallgrunnlaget hentet fra samleoversikten fra Tippeligaen ved Helge Børresen, Opta Nor.
Ved summering av disse tallene blir resultatet for totalt produserte innlegg for TL 10 546.
Dette samsvarer ikke med tallene fra Toppfotballsenteret. I telefonsamtale med begge ble det
bekreftet at tallene til Helge Børresen er hentet fra «onefootball.com». De har i denne
oversikten tatt med innlegg fra cornere og frispark. På bakgrunn av dette er tallet 7483 lagt til
37

UEFA A-Lisens oppgave 2015/2016

Gard Hellgren Kristiansen

grunn for å finne ut hvor mange av innleggene totalt i åpent spill som resulterte med scoring,
og er derfor markert med stjerne i tabell 8. Tallene fra Helge Børresen er tatt med for de
respektive lagene fordi det vil gi en god indikasjon på hvilke lag som utnytter sine innlegg
best. Lagt dette til grunn betyr det at 3.5% av alle innlegg produsert i TL 2015 resulterte i
scoring.
I følge oversikten til Helge Børresen ble det i snitt slått 21.97 innlegg pr. kamp. Som
lag er det Odd Grenland som produserer flest innlegg med 30,27 innlegg pr. kamp. Lavest
antall har Lillestrøm med kun 15.73 innlegg pr. kamp.
I den siste kolonnen kan man se hvor stor prosentandel av innleggene som faktisk
endte med scoring. Strømsgodset er det laget som utnytter sine innlegg best med en
suksessrate på 4.52%. Lillestrøm er det laget som utnytter sine innlegg dårligst hvor kun
1.06% av deres innlegg endte med scoring.
At kun 3,5 % av det totale antallet med innlegg i TL 2015 resulterte med scoring er
noe av bakgrunnen for at Dr. Vecer mener innlegg er ineffektivt. I følge Dr. Vecer og hans
studie ender kun 1.09% av innleggene i EPL med scoring. Sammenligner man dette med
resultatet for TL 2015 blir differansen på 2.41% i favør TL.
En mulig årsak til denne relativt store forskjellen kan være at det i min studie er tatt
med gjenvinning. Som nevnt tidligere er ikke gjenvinning med i analysen til Dr. Vecer.
Som også nevnt tidligere er det et vesentlig poeng i Dr. Vecer sin studie er at lag som
slår innlegg har en stor sjanse for å miste ballen, noe som igjen fører til at motstanderen kan
starte et angrep. I følge hans studie mister et lag ballinnehavet 73 ganger pr. scoring etter
innlegg. I følge Dr. Vecer vil et gjennomsnittlig lag score 0.57 flere mål ved å vurdere
alternative måter å angripe på.
I denne oppgaven har jeg ikke analysert situasjonene som oppstår etter innlegg. Det
kan derfor være vanskelig å være uenig at Dr. Vecer har et poeng, men på den andre siden må
man se på om andre faser av spillet er mer effektivt. Hva med antall pasninger i løpet av en
kamp, hvor mange av disse ender med scoring? I følge Charles Reep var sannsynligheten
høyere for å score med en kort pasningsrekke, enn med lengere pasningsrekker. Hvor mange
cornere eller sidekorridor frispark ender med scoring? Studien til Dr. Vecer viser at 8% av
målene kom etter en dødball. I samme studie kommer det som nevnt fram at 15% av målene

38

UEFA A-Lisens oppgave 2015/2016

Gard Hellgren Kristiansen

oppstår som følge av innlegg i åpent spill. Med andre ord viser tallene at det scores mer på
innlegg enn dødball.
I tillegg så er det i løpet av treningsuken mulig å jobbe med balanse, posisjonering,
innløp, innleggs kvalitet og avslutningsferdigheter. Kan man gjennom dette gjøre innlegg til
et mer effektivt virkemiddel?
Som tabell 8 viser endte 4.52% av alle innleggene til Strømsgodset med scoring. Siden
det totale antall innlegg er inkludert dødballer er tallet reelt sett enda høyere. Dette gir en god
indikasjon på hvor dyktige Strømsgodset er sammenlignet med andre TL- lag til å utnytte
innlegg. Tallene viser at Strømsgodset, når det kommer til innlegg, innehar gode individuelle,
relasjonelle, strukturelle ferdigheter.
Tallene tyder på at resultatet til Strømsgodset ikke er tilfeldige. De har høyst
sannsynlig en klar strategi på hvordan de ønsker å angripe. Videre kan det se ut som at de i
visse faser er bevisste på å bruke innlegg som et virkemiddel for å score.

39

UEFA A-Lisens oppgave 2015/2016

Gard Hellgren Kristiansen

5.5 Resultat flest innlegg på individnivå
Dette er ikke noe enmannsshow. Kanskje dere kan kalle meg «The Group One» (Andre Villas
Boas)

Tabell 9 Resultat av spillere som har flest innlegg som har resultert i scoring

Tabell 9 viser en oversikt over de spillerne som hadde fleste innlegg som resulterte i scoring.
De av spillerne som hadde flest målgivende innlegg var Lars Vilsvik, Akeem Latifu og Mike
Jensen med 8 målgivende hver. Fordelingen mellom sonene viser at Lars Vilsvik hadde hele
50% av sine målgivende fra sone F. Mike Jensen var den eneste av topp tre som hadde
målgivende fra sone A. Han har 3 målgivende fra denne sonen.
Andel %-kolonnen viser hvor mange av målene de respektive spillerne sto bak av sine
lags totalt scorede mål. Her ser man at Ålesund sin høyreback Akeem Latifu sto bak hele 44%
av sitt lags scorede mål. Indreløper Mike Jensen sto bak 40% av Rosenborg sine scoringer
etter innlegg.
I.tot- kolonnen viser hvor mange innlegg de respektive spillerne slo i løpet av
sesongen. For TL 2015 var det Akeem Latifu som var den som produserte klart flest innlegg
med 218. Færrest innlegg hadde Strømsgodsets Gustav Wikheim. Han produserte kun 36
innlegg. For Bismark Boateng var det ikke tall å oppdrive siden samleoversikten kun omfatter
de som spilte minimum 1350 minutter.

40

UEFA A-Lisens oppgave 2015/2016

Gard Hellgren Kristiansen

Den siste kolonnen viser hvor mange av innleggene til de respektive spillerne som
endte med scoring. Her er det Gustav Wikheim og Mike Jensen som kommer best ut med
henholdsvis en effektivitet på 14 % og 10%. Som man kan se fra tabellen har disse to en del
høyere effektivitet enn resten.
Når det gjelder Lars Vilsvik så viser figuren at han hadde hele fire målgivende fra sone
F. På grunn av at 50% av innleggene til Vilsvik fra sone F ender med mål, er det mye som
tyder på at spilleren har en spisskompetanse for innlegg fra denne sonen. I relasjon med andre
spillere på laget har Vilsvik utviklet en god samhandling i denne type situasjon. I lys av dette
viser Strømsgodset og Vilsvik at også innlegg fra sone F kan ha en betydning. I dette tilfellet
er det i strid med påstanden til forhenværende Strømsgodset trener Ronny Deila om at innlegg
utenfor 20 meter er «ansvarsfraskrivelse».
Til tross for at Vilsvik hadde 50% av sine målgivende fra sone F er han ikke den med
best effektivitet. Kun 6% av innleggene til Vilsvik resulterte i scoring. Mike Jensen og Gustav
Wikheim hadde som nevnt tidligere en effektivitet på henholdsvis 10 og 14%. En sannsynlig
årsak til dette er at Gustav Wikheim og Mike Jensen er de to i oversikten som hadde flest
innlegg fra sone A. Dette kan tyde på at hvor nærmere mål man kommer i det innlegget slås,
desto større er sannsynligheten for å score. Tallene viser derimot også at det for enkelte lag og
spillere kan være hensiktsmessig å slå et innlegg fra lengre distanse.
Tabell 9 viser også at posisjonen spilleren har på banen har en betydning for hvilke
soner innleggene blir slått i fra. Spillere som innehar back posisjonen, som Vilsvik og Latifu,
legger ofte inn fra sonene lengst unna. De andre spillerne referert til i tabell 9 spiller i en
offensiv midtbane eller en ving/ kantposisjon. De har en tendens til å slå flesteparten av
innleggene fra de nærmeste sonene.
Videre viser tabellen at det er en tendens til at effektiviteten er høyere hos vingene og
de offensive midtbane spillerne. Dette gjør igjen at avstanden til spilleren som skal avslutte er
lengre, noe som igjen ser ut til å redusere muligheten for scoring.

41

UEFA A-Lisens oppgave 2015/2016

Gard Hellgren Kristiansen

5.6 Resultat av scoring direkte, gjenvinning og fordelingen mellom etablert og
overgang
Tabell 10 Resultat av scoring direkte, gjenvinning og fordelingen mellom etablert og overgang

I tabell 10 og kolonne O+E viser hvor mange mål som ble scoret direkte etter innlegg.
Det vil si at ballen etter innlegget er slått ikke har vært innom andre spillere enn den som
scorer. Totalt ble 179 av 262 mål som konsekvens av innlegg scoret hvor kun den som slo
innlegget og målscorer var borte i ballen. Dette utgjør en andel på 68.32%.
Videre betyr dette at 23% (179/774) av alle målene ender med direkte scoring etter
innlegg. Med andre ord så er andelen i kategorien gjenvinning 11 % (83/774).
Sammenligner man dette tallet med EPL scores det fortsatt en del flere mål etter innlegg i TL.
Forskjellen mellom de to ligaene blir da fortsatt på 8% i favør TL.
I antall så er det Strømsgodset med sine 23 mål som scorer flest i kategorien direkte. I
prosent så er det Stabæk som scorer mest direkte med 81%. Lillestrøm (80%), Strømsgodset
(74%), Rosenborg (75%) og Odd (76%) er også lag som scorer mye direkte.
En mulig årsak til dette er at man i tabell 10 kan se at Stabæk er det laget som scorer
mest på innlegg etter overgang. Det samme gjelder for øvrig for de tre andre nevnte lagene.
Dette kan gi en indikasjon på at sannsynligheten for å score på innlegg etter en
overgang er større enn tilfelle er i spill mot etablert forsvar. Dette kan for øvrig også virke
42

UEFA A-Lisens oppgave 2015/2016

Gard Hellgren Kristiansen

logisk siden man i en overgang stort sett spiller mot lag som er i posisjonell og numerisk
ubalanse. Dette betyr igjen at man i det innlegget slås har færre motstanderne å forholde seg
til. Dette vil da mest sannsynlig øke muligheten for scoring.
En annen interessant observasjon er at de lagene som scorer mest direkte er lag som
endte høyt på TL tabellen. Dette kan bety at de beste lagene også de med høyest treffprosent
på sine innlegg.
Kolonne OG+EG viser hvor mange av målene som ble scoret i kategorien
gjenvinning. 83 av målene som ble scoret kom som et resultat av gjenvinning. I prosent utgjør
dette 31.68% av scoringene. Dette betyr at litt under 1/3 av alle scoringene etter innlegg
kommer som en årsak etter gjenvinning.
På bakgrunn av kategorien gjenvinning omfatter så mange faktorer som tidligere
nevnt, skulle man kanskje tro at andelen i denne kategorien skulle være høyere. Når dette er
sagt så viser tallene at gjenvinning har en viss betydning for scoringer etter innlegg.
Når det gjelder de respektive lagene så viser tabellen at det stort sett er lagene lavest
på TL-tabellen som scorer best i denne kategorien. Sandefjord som endte sist i TL er laget
med flest scoringer etter gjenvinning med en total andel på 57.14%.
Når det gjelder lagene som scoret mest etter gjenvinning så kan man i tabell 10 se at
det også er de lagene som scorer mest mot etablert forsvar.
Som i tilfellet med direkte scoringer kan det også i kategorien gjenvinning virke logisk
at andelen av mål etter innlegg er høyere mot etablert forsvar.
Årsaken til dette kan være at lag i etablert forsvar er i posisjonell og numerisk balanse.
Dette øker sannsynligheten for at det blir dueller og at ballen er innom medspiller/motspiller
før scoring.
Når det gjelder fordelingen mellom scoring etter etablert og overgang så viser tabell 10
at 73% av målene blir scoret mot etablert forsvar. Kun 27% av målene kommer etter
overgang.
En mulig grunn til at forskjellen er såpass stor er at i spill mot etablert kan det være at
det forsvarende lag ofte gir fra seg rom på sidene. Som regel er det rommene sentralt som er
de farligste. Derfor har de fleste et stort fokus på å nekte rom sentralt i banen. I disse tilfellene

43

UEFA A-Lisens oppgave 2015/2016

Gard Hellgren Kristiansen

blir det hensiktsmessig for lag å prøve å utnytte rommene bredt i banen. Dette for å skape
overtall og for deretter komme til gode innleggs posisjoner.
En annen grunn til at det scores såpass mye mer i etablert angrep er at i løpet av den
kvalitativ observasjon registrerte at en viss andel av målene kom som et resultat av en kort
corner eller gjenvinning etter corner. Det ble også scoret noen mål på innlegg etter hurtige
innkast hvor laget i forsvar viste dårlig omstillingsevne.

5.7 Resultat av i hvilke soner målene ble scoret
4-4-2 formasjonen vil bli erstattet av 150- 4-4-2. Organisasjonen vil bli den nye taktikken.
(Anderson og Sally, 2013)

Tabell 11 Resultat av i hvilke soner målene ble scoret

Tabell 11 viser at det ble scoret flest mål etter innlegg i sone D. Fra denne sonen ble det scoret
72 mål noe som utgjør 27.48%. Nest flest mål ble det scoret i sone C med 64 mål. Dette utgjør
en andel på 24.43%. Deretter følger første sone som i tabellen er HA+VA med 57 mål. Dette
utgjør 21.76%. I bakre sone HB+VB ble 19.08% av målene scoret. Sonene G, F og E scores
det minst i fra med henholdsvis 3.44%, 2,29% og 1.53%.

44

UEFA A-Lisens oppgave 2015/2016

Gard Hellgren Kristiansen

Dette betyr at 243 av 262 av målene som ble scoret på innlegg i TL 2015 ble scoret i
området fra dødlinjen ved femmeterstreken og ut til 16- meteren. I prosent utgjør dette
92.75%. Kun 3.44% ble scoret utenfor 16- meteren, mens 3.81% ble scoret i sone E og F.
At det scores mest fra sone D, som foruten sone G er den største er kanskje ikke
direkte overraskende. Kanskje noe overraskende er det imidlertid at det scores nest mest fra
sone C. Som nevnt tidligere i definisjonen så er denne sonen den minste av alle. Dette er også
sonen hvor det kan være minst rom. I tillegg har som regel angrepsspilleren keeperen til
motstanderlaget i umiddelbar nærhet. På en annen side så er man i denne sonen nærme mål og
har derfor gode muligheter til å score både til høyre og venstre for keeper.
Når det gjelder spørsmålet om det scores mest på bakre eller første sone, så er svaret at
det scores marginalt flere mål i første sone (22%) enn det gjøres i bakre sone (19%).
Tallene i tabell 11 gir en meget tydelig indikasjon på hvor man som angrepsspiller bør
posisjonere seg i boksen ved innlegg. Hvis man som angrepsspiller har et ønske om å score,
bør man helst oppsøke sone A, B, C eller D. Satt på spissen så kan man basert på disse tallene
nesten utelukke å score hvis man oppholder seg i sonene E, F eller G.
Funnene bekrefter også oppsummeringen i oppgaven til Sigurd Rushfeldt «Hvordan
bli en god målscorer?». I følge denne studien scoret Rushfeldt 94% av sine mål innenfor 16meteren. I tillegg scoret Rushfeldt 40% av sine mål i karrieren som et resultat av innlegg.
Denne oppgaven viser at 97% av målene etter innlegg scores innenfor 16-meteren. At
prosenten er noe høyere ved innlegg kan virke logisk fordi man utelukker forskjellige aspekter
sentralt i banen som føring, dribling og skudd.
Tallene gir også gode svar på hva man bør trene på i det en innleggs situasjon
inntreffer. Ved rollespesifikk trening kan man i de omtalte sonene trene på bevegelser og
avslutninger.

45

UEFA A-Lisens oppgave 2015/2016

Gard Hellgren Kristiansen

5.8 Resultat av scoring på individnivå

Tabell 12 Resultat av scoring på individnivå

I tabell 12 kan man se hvilke 8 spillere som scoret mest på innlegg i TL 2015. Det kommer
også frem av tabellen hvilke soner spillerne scoret mest i fra. Aleksander Søderlund,
Rosenborg (nå St. Etienne), var den som scoret flest mål etter innlegg. Søderlund scoret 12 av
Rosenborg sine 20 scoringer på innlegg. På plassen bak Søderlund kom Adama Diomande,
Stabæk (nå Hull) med 7 scoringer. Verdt å nevne er at han ble solgt til Hull på sensommeren
2015, og fikk derfor ikke fullført sesongen. Marcus Pedersen ankom Strømsgodset på
sensommeren fra Brann. I løpet av underkant av en halv sesong rakk han å score fem mål etter
innlegg. Iver Fossum (nå Hannover) og Fredrik Nordkvelle, Odd Grenland, er de eneste
spillerne i tabell 12 som ikke er spisser. Iver Fossum spilte i en offensiv midtbane/ 10-er rolle
for Strømsgodset. Fredrik Nordkvelle opererte som regel i en indreløper rolle for Odd
Grenland. Ellers verdt å nevne at fire av de åtte spillerne i løpet av eller etter sesongen ble
kjøpt solgt til en utenlandsk klubb.
Når det gjelder antall scoringer i de forskjellige sonene er det verdt å legge merke til at
ingen av spillerne i tabell 12 scorer i sone E, F eller G. Videre kan man også se at spillerne
scoret mest i sone C med totalt 14 scoringer. Fra totaloversikten er også dette sonen det blir
scoret mest ifra.
Aleksander Søderlund hadde en overvekt av sine scoringer fra sone D. Dette kan igjen
ha sammenheng med at Rosenborg score mest på innlegg fra sone A, B og C.

46

UEFA A-Lisens oppgave 2015/2016

Gard Hellgren Kristiansen

For å skaffe seg tid, rom og riktig vinkel i forhold til spilleren som slår innlegget, kan
det tyde på at Søderlund i disse situasjonene vurderer sone D som den mest hensiktsmessige
sonen å score i fra.
Når det gjelder Molde sin spiss Ola Kamara, så kan man i tabell 12 se at han scoret
alle sine mål på innlegg i sone C og sone A. En mulig årsak til dette er at han har innarbeidede
bevegelser og relasjoner til den som slår innlegget.
Kolonnen ytterst til høyre i tabell 12 viser hvor stor andel av spillernes mål i TL som
ble scoret som et resultat av innlegg. Her kan man se at Aleksander Søderlund scoret hele 55
% av sine mål etter innlegg i åpent spill. Spilleren som hadde færrest andel av sine scoringer
som et resultat av innlegg var Olivier Occean med 33%.
Som nevnt tidligere kom Sigurd Rushfeldt fram til at over 40% av hans scorede mål i
karrieren kom etter innlegg. Dette bekreftes også i denne oppgavens scoringsanalyse. Her er
andelen scorede mål etter innlegg 46%.
Tabell 12 gir som nevnt tidligere en klar indikasjon på hvor man som spiss eller angrepspiller
bør være i det et innlegg slås.

5.9 Analyse av tre scoringer i tre forskjellige TL-kamper 2015
For å gå mer i dybden har den kvantitativ dataen som hittil er presentert, nytte av en kvalitativ
tilnærming for å få bekrefte eller avkrefte påstandene som hittil har blitt presentert. I dette
kapittelet gjennomgås derfor 3 ulike kamper med fokus på scoring etter innlegg i åpent spill.

5.9.1 Start- Ålesund

Kampfakta:
Runde: 14
Dato: 27.06.15
Resultat: 3-1
Analyse av Start sin første scoring
Målscorer: Matthias Vilhjalmsson (2 min.)
47

UEFA A-Lisens oppgave 2015/2016

Gard Hellgren Kristiansen

Innlegg: Espen Hoff
Type: E: Etablert
Kanskje tidenes scoring i TL kom som et resultat av innlegg i åpent spill. Målet ble scoret av
Matthias Vilhjalmsson i sone D etter innlegg fra sone E av Espen Hoff.
Klippet starter med et langt og presist frispark fra rundt 16- meteren fra keeper Håkon
Opdal i retning Matthias Vilhjalmsson. Ved å bruke kroppen og holde et lavt tyngdepunkt
hindrer han Ålesund sin midtstopper i å vinne duellen (se bilde 1).

Bilde 1

Kristoffer Ajer oppfatter dette, og vurderer i denne situasjonen at det vil være hensiktsmessig
å bevege seg inn i rommet bak duellen, som vist i bilde 1.

48

UEFA A-Lisens oppgave 2015/2016

Gard Hellgren Kristiansen

Bilde 2

Dette gjør at Ajer i neste situasjon får kontroll over ballen. Også Ajer bruker kroppen
for å holde unna Ålesund sin midtstopper som vist i bilde 2. Ajer slår deretter en kort innside
pasning til Vilhjalmsson som vist i bilde 3.
Vilhjalmsson blir så presset av Ålesund sin midtstopper, men gjennom og ha orientert
seg, ser Vilhjalmsson at Espen Hoff har tid og rom ved kanten av 16- meteren (sone E) (se
bilde 3).

Bilde 3

I bilde 3 kan man se at i det pasningen til Vilhjalmsson er på veg til Espen Hoff blir
Ålesund sin midtstopper dratt mot Hoff. Dette gjør at det oppstår rom bak Ålesund sin
midtstopper. Dette oppfatter Vilhjalmsson som deretter oppsøker dette rommet. Som man kan
se av bilde 3 er Ålesund i god numerisk balanse hvor de er fire mot tre innenfor 16- meteren. I
tillegg har de tre spillere like utenfor 16-meteren, hvor den ene forøker å komme i press på
49

UEFA A-Lisens oppgave 2015/2016

Gard Hellgren Kristiansen

Hoff. I det ballen går fra Vilhjalmsson til Hoff, oppfatter sistnevnte at det er ledig rom hvor
Vilhjalmsson er.
Deretter vurderer Hoff at det det beste valget i denne situasjonen vil være å slå et
innlegg på ett touch med innsiden av foten i retning av Vilhjalmsson. Innlegget går imidlertid
bak Vilhjalmsson. Dermed befinner han seg feilvendt i avslutningsøyeblikket. Ut ifra
situasjonen som oppstår vurderer han at det beste valget i denne situasjonen er å foreta et
«brassespark» som vist i bilde 4.

Bilde 4

I bilde 4 kan man se den individuelle dimensjonen visuelt. Gjennom
kroppsbeherskelse, timing, teknikk og utførelse fyker ballen i mål bak en forfjamset Sten
Grytebust. Sistnevnte rekker ikke en gang å reagere før ballen ligger i mål. Som bilde 4 viser
fant scoringen sted i sone D.
I forbindelse med denne scoringen er alle de fire forskjellige dimensjonene tilstede.
Ved utspill fra Opdal er det en klar plan på hvem som skal gå i duell og hvem og hvordan
bevegelsene bak duellen skal være. Den individuelle dimensjonen kommer i løpet av
scoringen flere ganger til syne. Det samme gjelder den relasjonelle, spesielt i forbindelse med
selve scoringen.

50

UEFA A-Lisens oppgave 2015/2016

Gard Hellgren Kristiansen

5.9.2 Strømsgodset- Rosenborg

Kampfakta:
Runde: 28
Dato: 25.10.15
Resultat: 3-3
Analyse av Strømsgodset sin tredje scoring
Målscorer: Marcus Pedersen (37 min.)
Innlegg: Lars Christoffer Vilsvik
Type: O: Overgang

Innlegget i denne kampen blir slått fra sone F av Vilsvik hvor Pedersen scorer i sone D.
Klippet starter med at Gustav Wikheim har ballen rundt midtbanestreken hvor
Rosenborg er i ubalanse. Lars Vilsvik oppfatter en stort rom foran seg. Ut i fra situasjonen
vurderer han at det vil være hensiktsmessig å utnytte dette rommet. Wikheim ser at Vilsvik
kommer på et løp. Han vurderer situasjonen slik at det kan være lurt å holde igjen pasningen
et halvt sekund. Dette fordi han ønsker å slå pasningen mellom Ivar Selnæs og Jørgen
Skjelvik på midtbanen hos Rosenborg. Dette fordi Vilsvik da vil komme seg høyere i banen. I
bilde 5 kan man se at Wikheim lyktes med sitt valg. Som vist i bilde 5 og bilde 6 bruker
Vilsvik ett touch for å legge ballen til rette. Rosenborg er på dette tidspunktet i delvis
numerisk og posisjonell balanse.

51

UEFA A-Lisens oppgave 2015/2016

Gard Hellgren Kristiansen

Bilde 5

Bilde 6

Marcus Pedersen har oppsøkt ryggen til Lædre Bjørdal på ca. 22 meter. Rosenborg sin
midtstopper har på dette tidspunktet ikke helt kontroll på hvor Pedersen er. Dette fordi han
løper med ryggen mot Pedersen. I tillegg har Lædre Bjørdal blikket rettet mot Vilsvik. Videre
har Pedersen god dybde i forhold til å angripe det forventede innlegget. Vilsvik slår et hardt
utover skrudd innlegg med innsiden av høyrefoten. Pedersen har på grunn av sin gode dybde
gode forutsetninger for å angripe ballen.

52

UEFA A-Lisens oppgave 2015/2016

Gard Hellgren Kristiansen

Bilde 7

Til tross for at Lædre Bjørdal har en fordel i høyde i favør Pedersen blir han i duellen
knust av en Pedersen som kommer i fart mot ballen. Med god timing, spenst, teknikk og
presisjon gjør dette at Pedersen treffer ballen med kraft. Dette gjør at ballen får stor fart og
fyker inn i hjørnet bak en sjanseløs Bugge Pettersen, som vist i bilde 7. Innlegget kommer fra
sone F, høyre.

5.9.3 Odd Grenland- Tromsø

Kampfakta:
Runde: 17
Dato: 26.07.15
Resultat: 3-2
Analyse av Odd Grenland sin første scoring
Målscorer: Fredrik Nordkvelle (2.min.)
Innlegg: Bentley
Type: OE: Etablert i kategorien gjenvinning
Denne scoringen er et eksempel på et mål i kategorien gjenvinning.
53

UEFA A-Lisens oppgave 2015/2016

Gard Hellgren Kristiansen

Klippet starter med at Tromsø klarerer en corner. Venstreback hos Odd, Thomas
Grøgaard plukker opp klareringen. Etter å ha orientert seg ser han at det er mange av sine
lagkamerater inne i Tromsø sin 16- meter. Innlegget blir slått høyt i retning scoringssone F.
Jone Samuelsen hos Odd blir oppsøkt av to Tromsø- spillere. Samuelsen vurderer at han ikke
har mulighet til å gjøre noe fornuftig med ballen. Han ser imidlertid at sin lagkamerat Bentley
har rom bak seg. Samuelsen er smart i duellen og lar ballen gå videre til Bentley. Samuelsen
dropper deretter bakover i banen for å gjøre seg spillbar for Bentley. I videoklippet kan man
tydelig se at Samuelsen orienterer seg før han mottar ballen. På grunn av dette vurderer han at
det beste er å slå ballen tilbake til Bentley. Sistnevnte får i denne situasjonen et godt overblikk
over romforholdene og spillere i feltet. På bakgrunn av at Bentley er mest komfortable med
sin venstrefot tar han med seg ballen med ett touch bakover i banen. Dette for å skaffe seg
bedre vinkel og en bedre posisjon til å slå innlegget fra som vist i bilde 8.

Bilde 8

I bilde 8 ligger Occean bak ryggen til Tromsø sin midtstopper. I det han oppfatter at Bentley
skal slå innlegget rykker han med en til og fra bevegelse fra Tromsø spilleren mot bakre
hjørnet av femmeteren, som etter definisjon er scoringssone B. I det ballen er i luften
oppfatter Occean at vinkelen blir for spiss i forhold til sannsynligheten å score, som vist i
bilde 9.

54

UEFA A-Lisens oppgave 2015/2016

Gard Hellgren Kristiansen

Bilde 9

I løpet av et brøkdel av ett sekund bestemmer Occean seg for å heade ballen bakover til
Fredrik Nordkvelle. Sistnevnte har posisjonert seg ved første stolpe. Nordkvelle har tatt ut
akkurat nok dybde slik at han får ballen foran seg. Fra tre meter får han en grei oppgave med
å putte ballen i mål, som vist i bilde 10.

Bilde 10

Denne scoringen er et godt eksempel på alle de fire dimensjonene som nevnt i de to
foregående analysene. Forskjellen er at i denne scoringen er det andre spillere borte i ballen
fra innlegget blir slått til ballen går i mål. Målet er også registrert som scoring i bakre sone.
Dette kan diskuteres siden Nordkvelle i forhold til Occean scorer på første. I denne kategorien
har forfatteren imidlertid tatt utgangspunkt i posisjonering i forhold til når innlegget slås.
På bakgrunn av at oppgaven handler om betydningen av innlegg har vedkommende som slår
innlegget blitt kreditert assist. Denne er i samleoversikten markert med parentes.

55

UEFA A-Lisens oppgave 2015/2016

Gard Hellgren Kristiansen

6.0 Oppsummering og konklusjon
Hovedproblemstillingen i denne oppgaven var å finne ut hvilken betydning innlegg i åpent
spill hadde for alle scoringene i Tippeligaen 2015. For å kunne analysere dette spørsmålet har
oppgaven også tatt for seg følgende underordnede problemstillinger:


Hvor ble innleggene slått i fra?



Hvor ble målene scoret i fra?



Hvor mange av innleggene gikk direkte i mål?



Hvor mange av målene ble scoret etter gjenvinning?



Hvordan var fordelingen mellom etablert angrep og overgang?



Er det spillere som utmerker seg ved scoring på innlegg?



Hva kjennetegner et innlegg i åpent spill som ender med scoring?



Hvordan var alt dette fordelt på de respektive lagene i Tippeligaen 2015?

For å få svar på problemstillingene har jeg brukt kvalitativ og kvalitativ metode.
Den kvantitative analysen viser at 34% av alle målene i Tippeligaen kom som et resultat
av innlegg i åpent spill. Når man også vet at mange av scoringene etter dødball kommer som
et resultat av innlegg i åpent spill viser analysen at innlegg har en stor betydning for
scoringene som ble produsert i TL 2015.
Sammenlignet med tall fra EPL (15%), CL (16%) og VM (32%) viser tallene fra TL 2015
at andelen scorede mål etter innlegg i åpent spill har en større betydning for TL enn tilfelle er
for EPL og CL. Det var en mindre forskjell mellom TL 2015 og VM 2014. Forskjellen her var
2%. Forskjellen mellom EPL, CL og TL 2015 er fortsatt forholdsvis stor hvis man i tillegg
fjerner kategorien gjenvinning for TL. Analysen viser at 23% av alle målene blir scoret
direkte etter innlegg. Dette resultatet bekrefter ytterligere betydningen av innlegg hadde for
scoringen i TL.
Analysen av den totale mengden innlegg slått viser også at betydningen av innlegg spiller
en større rolle i TL 2015 en EPL 08-13. For TL 2015 resulterer 3.5% av alle innleggene som
slås i løpet av en sesong i åpent spill med scoring. For EPL var resultatet 1.09%.

56

UEFA A-Lisens oppgave 2015/2016

Gard Hellgren Kristiansen

Basert på disse tallene kan det virke som at innlegg ikke er et effektivt virkemiddel, men
som denne oppgaven har demonstrert, må dette vurderes opp mot effektivitet av andre faser
av spillet.
Analysen viser at innlegg i åpent spill i TL 2015 hadde en stor betydning for brorparten av
målene som ble scoret. Tre av lagene hadde over 40% av sin andel av deres totale antall
scorede mål som et resultat av innlegg. Disse tre er; Strømsgodset (46%), Ålesund (43%) og
Odd Grenland (41%). Det kan også sies at innlegg hadde en viss betydning for det laget med
nest færrest scorede mål. I dette tilfellet scoret Vålerenga 27% av sine mål etter innlegg.
Lillestrøm er det eneste laget hvor det kan hevdes at innlegg ikke har en stor betydning for
deres scorede mål. Kun 11% av deres mål som et resultat av innlegg.
Når det gjelder resultatene fra de andre ligaene kan man se at det er vanskelig å gi en
entydig konklusjon på effekten av innlegg i åpent spill. Sammenligner man tall fra EPL 20082013 mot tilsvarende tall i dag viser det store variasjoner for en del av lagene. Det samme
illustreres ved tall fra før og etter VM 2014.
Når de gjelder sonene hvor innleggene blir slått i fra viser analysen at det er liten forskjell
mellom innlegg fra høyre og venstre. Videre viser analysen at jo nærmere mål man kommer
desto større er muligheten for å score. Analysen viser også at det også scores en anselig
mengde fra sonene lenger unna. Forskjellen er kanskje mindre enn hva man først kunne anta.
Når det gjelder fordelingen mellom overgang og etablert scores det betydelig mer i spill
mot etablert forsvar. 73% av scoringene kom i spill mot etablert forsvar og kun 23% av
scoringene kom som et resultat av en overgang.
Angående hvor det scores mest fra viser analysen at det utelukkende scores mest fra fire
soner. 93% scoringene fant sted i sonen fra dødlinjen fra femmeter streken og ut til 16meteren. 3% av målene ble scoret utenfor 16- meteren.
På individnivå var det Mike Jensen, Akeem Latifu og Lars Vilsvik som hadde flest
innlegg som resulterte i scoring. Disse tre sto bak 8 av innleggene som resulterte i scoring. I
tabell 10 kommer det fram at 8 av spillerne spiller back. De resterende 7 er enten vinger eller
offensive midtbane spillere. Analysen viser også at backene sto for flest innlegg fra sonene
utenfor 16- meteren. Midtbane spillerne og vingene hadde flest innlegg i sonene nærmest mål.
Lars Vilsvik hadde 50% av sine innlegg som resulterte i mål fra sone F. De av spillerne som
hadde størst del av sine innleggsforsøk som resulterte i scoring var Gustav Wikheim og Mike
57

UEFA A-Lisens oppgave 2015/2016

Gard Hellgren Kristiansen

Jensen med henholdsvis 14 og 10% utnyttelse. Når det gjelder hvem som har størst andel av
sitt lags scorede mål på innlegg er det Aleksander Søderlund som troner øverst på tabell 10
med 12 av 20 mål som et resultat av innlegg.
Scoring etter innlegg i åpent spill viser store variasjoner. Det er i noen tilfeller vanskelig å
gi en entydig konklusjon, men det har lyktes denne oppgaven å demonstrere at innlegg i TL
2015 har vært et effektivt verktøy og har på den måten vært et bidrag i diskusjonen om hvor
vidt innlegg er et effektivt virkemiddel eller ikke.
Oppsummert viser denne oppgaven fotballens dynamikk og kompleksitet i forhold til de fire
dimensjonene. Det har vist seg nyttig å benytte alle i analysen for bedre å forstå hvordan
innlegg i åpent spill resulterer i scoring.

7. Perspektivering
I løpet av arbeidet med denne oppgaven ble forfatteren til stadighet minnet på kompleksiteten
vedrørende selve problemstillingen.
For å kunne konkludere med at innlegg i åpent spill er et effektivt virkemiddel for
Tippeligaen, burde man med bakgrunn i Dr. Vecer sin studie se på alle situasjonene som
oppstår etter et innlegg.
Min analyse viser at innlegg i åpent spill har en stor betydning av andelen scorede mål
i Tippeligaen 2015. Det har imidlertid for meg vært vanskelig å motbevise Dr. Vecer sin
påstand om at man som oftest etter innlegg så gir man fra seg ballen til motstanderen som kan
starte et angrep.
Forslag til et videre dypdykk vedrørende denne problemstillingen kan derfor være å se
på hva som skjer etter alle innlegg som ikke ender med scoring. Kompleksiteten og
mangfoldet i dette er imidlertid svært omfattende, men med bakgrunn i Dr. Vecer sin studie
vil det være viktig å få konkrete og reliable tall på hva som faktisk skjer etter alle innlegg.
Videre hadde det også vært en mulighet for å se på det totale antallet innlegg som blir
slått fra de ulike sonene og hvor mange som fører til scoring i de forskjellige scoringssonene.
Da ville man fått et enda tydeligere bilde på hvilke soner som er mest effektive.

58

UEFA A-Lisens oppgave 2015/2016

Gard Hellgren Kristiansen

Tidligere studier, samt min analyse, viser imidlertid at det scores mer på innlegg
nærmere mål. Det kunne imidlertid vært interessant å se på effektiviteten fra de ulike sonene.
Eksempelvis hvor mange innlegg blir totalt slått fra sone A, B, C, D, E, F og hvor mange av
disse ender faktisk med scoring.
En annen interessant problemstilling som dukket opp var i forbindelse med artikkelen i
Wall Street Journal hvor det ble hevdet at Argentina vant sin kvalifiseringsgruppe til VM med
kun 8.25 innlegg pr. kamp. I oversikten til «whoscored.com» kommer det imidlertid fram at
Argentina slo i snitt 24 innlegg pr. kamp. Store variasjoner vises også hos enkelte lag for EPL
08-13 og tall fra i dag. Hva årsaken til disse forskjellene er hadde vært interessant å vite.
Avslutningsvis ville det etter min mening vært en stor fordel med en felles definisjon
på hva som defineres som et innlegg. Det ville i denne anledning vært en stor fordel med en
likeledes inndeling og benevnelse av de ulike sonene. Blir det opp til den enkelte til å definere
dette blir tallene for sammenligning forskjellige og relabiliteten rundt forskingen bli svakere.

59

UEFA A-Lisens oppgave 2015/2016

Gard Hellgren Kristiansen

8. Litteraturliste
Bøker/ artikler:
Anderson, Chris og Sally, David: Tallenes tale. Libretto forlag (2013).
Bergo, Aksel, Johansen, Pål Arne, Larsen, Øyvind og Moribak, Andreas: Ferdighetsutvikling
i fotball- handlingsvalg og handling (2010).
Dreier, Sverre, Morisbak, Andreas, og Skarfjord Terje: Fotballferdigheten (2010).
Vecer, Jan: Crossing in soccer has a strong negative impact on scoring: Evidence from the
English Premier League, the Bundesliga and the World Cup 2014 (2014).
Clegg, Jonathan: Are Outdated Soccer Tactics a Cross to Bear? Possession is the Way to Goal
(2014)
Rushfeld, Sigurd: Hvordan bli en god målscorer? (2012)

Internettkilder:
TV2s sport-aplikasjon for smartelefoner
www.whoscored.com
www.youtube.com
Opta Nor: www.issuu.com
Deilas, Ronny: Artikkel fra www.vg.no
www.wikipedia.org
www.altomfotball.no
RBK-tv
Odd grenland- tv
TV2 Sumo
C-more
www.snl.no
www.sokogskriv.no

60

UEFA A-Lisens oppgave 2015/2016

Gard Hellgren Kristiansen

9. Vedlegg
Vedlegg 1: Datamateriale innlegg og scoringer TL 2015
Start:

Strømsgodset del 1:

Strømsgodset del 2:

61

UEFA A-Lisens oppgave 2015/2016

Gard Hellgren Kristiansen

Tromsø:

Haugesund:

Bodø Glimt:

62

UEFA A-Lisens oppgave 2015/2016

Gard Hellgren Kristiansen

Viking:

Sarpsborg 08:

Mjøndalen:

63

UEFA A-Lisens oppgave 2015/2016

Gard Hellgren Kristiansen

Sandefjord:

Ålesund:

Stabæk:

64

UEFA A-Lisens oppgave 2015/2016

Gard Hellgren Kristiansen

Rosenborg:

Molde:

65

UEFA A-Lisens oppgave 2015/2016

Gard Hellgren Kristiansen

Odd Grenland:

Vålerenga:

Lillestrøm:

66

UEFA A-Lisens oppgave 2015/2016

Gard Hellgren Kristiansen

Totaloversikt del 1:

Totaloversikt del 2:

Totaloversikt del 3:

67

UEFA A-Lisens oppgave 2015/2016

Gard Hellgren Kristiansen

Totaloversikt del 4:

68

